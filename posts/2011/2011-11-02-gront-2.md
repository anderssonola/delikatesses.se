---
title: "Grönt"
author: therese.persson82@gmail.com
date: "2011-11-02"
categories: 
  - "allmant"
---

Idag är mitt recept **GRÖNT!**Grönt som broccoli, spenat, sockerärtor, dill, gräslök, lime, ruccola, bladselleri, persilja, basilika, timjan, Granny Smith & gröna tomater.

Något annat som är lika GRÖNT som ovanstående är GRÖNA BANDET!!

Årligen drabbas ca 2600 kvinnor av livmoderhalscancer. Där för vill jag likt [Charlotta](https://www.matrepubliken.se/) slå ett slag för GRÖNA BANDET!

**Gå och gör cellprovskontrollen!**

[![](/static/img/soppa_173230319-300x225.jpg "soppa")]

Vad passar väl inte bättre än lite lyx som dessutom är GRÖNT!

**Lyxig grön ärtsoppa** 3 dl gröna ärter (frysta) 1 st hackad gul lök 2 msk smör 1 msk mjöl 1 msk hackad blekselleri 0.5 l hönsbuljong 3 dl matlagningsgrädde 1 msk citronsaft salt & peppar 8 strån färsk gräslök

**Topping** Champagne, gärna _Piper Heidsieck Brut nr7332_ (eller annat mousserande vin efter plånbok) créme fraiche- vispa hårt med elvispen 8 strån färsk gräslök

**1.**Skala och hacka löken och fräs den i smöret på svag värme tills den är mjuk och syran har försvunnit.

**2.** Dela sellerin i små bitar. Rör ner mjölet i lökfräset och tillsätt selleri, buljong, grädde och citronsaft. Sjud i cirka 10 minuter.

**3.** Smaka av med salt, peppar. Rör ner ärterna och låt dem bara bli varma, så behåller de den gröna färgen. Mixa soppan slät och sila den.

**4.** Servera soppan varm och slå i en skvätt champagne eller mousserande vin i tallriken. Toppa med ett par strån gräslök och den vispade créme fraichen

Servera med det mousserande vinet som blev över eller varför inte köpa två flaskor så det garanterat finns!

Champagne är fantastiskt, men det funkar lika bra med en _Crémant de Bourgone_ för under hundralappen _(nr 7470 eller 7688)_ på Systemet.

**VÅGA VARDAGSLYXA!!!!**

_"Life to short, to travel in second class..."/ Carl-Jan Granqvist_
