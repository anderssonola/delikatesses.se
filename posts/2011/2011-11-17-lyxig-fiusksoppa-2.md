---
title: "Lyxig fi(u)sksoppa"
date: "2011-11-17"
categories: 
  - "allmant"
  - "soppa"
tags: 
  - "soppa"
---

Jag är inte mycket för helfabrikat. Jag kokar fonder, maler kött och odlar kryddor. Men ibland får man använda sig av FUSK...det var min mormor som introducerade soppan då med räkor. Jag har valt att ta ut svängarna lite mer. Man kan göra den hur lyxig och matig som man själv tycker.

4 pers. 1 Kelda thaisoppa 1 Kelda fisk- & skaldjurssoppa 2 laxfiléer 1 tumbit ingefära 1 lime (skalet) 2 tsk fisksås 1 morot 1 bit purjolök 1dl sojabönor 1 brk kräftstjärtar Salt & peppar

Skär laxen i tärningar. Marinera med ingefära, limeskal( bara det yttersta gröna) och fisksåsen. Skär morot och purjolök i tunna stavar sk Julienne. Blanda ihop båda sopporna. Värm på medelvärme. Jag brukar vispa soppan rätt kraftigt så den blir lite skummig. Stek laxkuberna på hög värme så de får yta. Stek grönsakerna en snabbis så de blir varma. Lägg laxen i tallriken. Toppa med grönsakerna, kräftstjärtar och en limeklyfta. Häll på soppa and done, som Gordon hade sagt.

