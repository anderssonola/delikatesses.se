---
title: "Förena nytta med nöje..."
date: "2011-12-18"
categories: 
  - "allmant"
---

Apelsiner hör julen till. Apelsinen kan användas i olika sammanhang under december månad. Den läggs i ris á la maltan, dekoreras med nejlikor, kryddar glühwein, finns på gottebordet och tillför en härlig färg där den bara ligger.... För att piffa ytterligare så brukar jag använda mitt ciseleringsjärn när jag ändå behöver zest i mina saffransskorpor....

Saffransskorpor 100 g smör 1 g saffran 2 st ägg Zest från 1 apelsin(det yttersta skalet) 1.5 dl strösocker 5 dl vetemjöl 2 tsk bakpulver 1.5 dl grovt hackade paranötter Råsocker

Sätt ugnen på 175 grader. Smält smöret och blanda i saffran. Häll blandningen i bunke med de två knäckta äggen. Blanda i apelsinzesten. Blanda de torra ingredienserna i en annan bunke( viktigt för bakpulvret ska fördela sig jämnt). Knåda ihop till en deg, ska vara lite kladdig! Rulla ut tre rullar som läggs på bakplåtsbeklädd plåt. Strö över råsocker på längderna. Sätt in i ugnen i ca 25 min. Sänk ugnen till 125 grader Ta ut plåten och skär längderna i sneda skivor, ca 1 cm tjocka. Försök få lite mellanrum mellan skorporna. Torka i ugnen i 15 min och låt de sedan stå kvar på eftervärme tills ugnen är helt kall, gärna över natten. En supertrevlig julgåva!!!!

Glöm nu inte att göra lite snygga apelsiner!!!

[![](/static/img/pic_179700038-224x300.jpg "apelsiner")](http://import.local/wp-content/uploads/2012/01/pic_179700038.jpg)
