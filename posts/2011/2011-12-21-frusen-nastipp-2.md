---
title: "Frusen nästipp"
date: "2011-12-21"
categories: 
  - "allmant"
---

Förra året vid den här tiden pulsade man fram i snö, det var slädturer som gjorde att man frös ordentligt om näsan. När man fryser om näsan blir man galet sugen på nåt varmt att dricka. Nåt som ångar upp och tinar den lilla nästippen. Ett fantastiskt gott alternativ till den varma chokladen med grädde eller en irish coffee är Romerska bågar i flytande form...,

Till 4 muggar

8 dl mjölk( helst standard) 8 tsk kakao ( alt. Oboy, uteslut då sockret) 4 tsk socker 8 cl cointreau

Värm lite av mjölken med kakao och socker så det löser sig. Häll sedan på resten av mjölken och sjud upp. Häll i cointreau och ta av från plattan. Häll upp i fina koppar och känn hur nästippen värms upp ( oftast blir man varm ända in i själen...)

Tackar Tamona ( hästen) för frusen näsa och lyckokänslan man får när släden knastrar i snön och pinglorna sjunger i takt med farten som vi far fram i.... Är det bara jag som saknar snön?

 

[![](images/pic_180197978-225x300.jpg "släde")](http://import.local/wp-content/uploads/2012/01/pic_180197978.jpg)
