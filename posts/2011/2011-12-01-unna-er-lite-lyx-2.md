---
title: "Unna er lite lyx..."
date: "2011-12-01"
categories: 
  - "allmant"
tags: 
  - "smorrebrod-noma-kopenhamn"
---

....för det ska vi göra i helgen. Det bär av till Köpenhamn för mys, avsmakningsmeny på Noma och ett och annat smörrebröd!

Smörrebröd är fantastiskt gott och är så mycket mer än bara en smörgås.

Givetvis är grunden danskt rågbröd, men det funkar med kavring med...

Smöra alltid brödet sen kan man ta nedanstående pålägg eller utforma en egen topping. Vanliga är ägg & räkor, rostbiff med remouladsås och fläskastek med rödkål. Nedan är några av mina favoriter....

Recepten är till 4 st/ sort

Rökta räkor

1/2 kg rökta räkor 1tsk curry 1klick smör 1 charlottenlök 1 äpple ( svenskt vinteräpple) 3 msk crème fraîche 4 kokta kalla potatisar

Skala räkorna Stek curryn i smöret, så smakerna kommer fram. Hacka löken och äpplet. Blanda hacket och currysmöret med crème fraîche. Låt vila. Skiva potatisen och lägg på det smörade brödet. Lägg en klick av röran och dekorera med räkorna.

Leverpastej med cidercrème

Grovmald leverpastej av god kvalité 4 skivor knaperstekt bacon

2 tsk cidersenap (allt efter smak) 4 msk crème fraîche Salt & peppar

1 tomat 4 minigurkor ( vet inte riktigt vad de heter) Bladpersilja

Skiva leverpastejen och lägg på det smörade brödet.

Vispa cremefraichen luftig med elvisp ( tar en liten stund) Rör i senap efter smak. Salta och peppra.

Gör små ägg med crèmen och lägg på smörgåsen. Dekorera med baconskiva, tomatklyfta, gurka och persilja.

Getost & rödbeta

2 rödbetor ( lite beroende på storlek) 100 g getost 2 msk honung 2 msk rostade valnötter

Koka rödbetorna i saltat vatten. Skär rödbetorna i klyftor. Lägg getosten på brödet. Toppa med rödbetorna. Strödda över grovhackade valnötter och ringla på lite honung.

Testa göra smörrebröd på julbordets rester!

Givetvis kommer det ett låååångt inlägg efter helgens lyxigheter!
