---
title: "Musslor"
date: "2011-10-31"
categories: 
  - "allmant"
---

Som så många fredagar förr så ville vi ha nåt lätt, enkelt, gott och nåt som man kan äta med fingrarna. Ingen fredagstacos här inte utan MUSSLOR!! Musslor är enkelt, snabbt och kan varieras i oändlighet. Dessutom så är det billigt. I fredags gjorde vi en höstvariant.

Höstmusslor 4 personer (3 om man inte har bröd till)

1 nät musslor 3 charlottenlökar 1 äpple ( typ Ingrid-Marie) 1 liten fänkål 200g trattkantareller 3-4 dl halvtorr cider 2 dl vispgrädde En nypa "himmatorkad" citrontimjan, (funkar med vanlig färsk timjan) 1 msk kalvfond 2 msk rapsolja Salt och peppar

1.Skrubba musslorna om det behövs och släng alla som inte stängs vid en lätt påknackning. 2.Fräs lök, svamp och fänkål i oljan. Tillsätt äpplet i 2cm bitar. Salta och peppra. Häll i cider, fond, grädde och timjan. Låt sjuda under lock ett par minuter. Lägg i musslorna och låt sjuda under lock i ca 5 minuter tills de öppnat sig. Rensa bort de som inte öppnat sig. Smaka av med salt och peppar.

Tips: gillar man inte musslorna kan man doppa en bit bröd i den goda buljongen.

Drycken den här gången; 2006 Buschendal Grande Cuveé Brut, Boschendal Estate, Western Cape, Costal Region, Sydafrika Systembolagets nr 77313 ( best.sort.)

Här skulle det vara en bild....men tekniken vill inte vara med;(

[![](images/mnusslor-300x223.jpg "musslor")](http://import.local/wp-content/uploads/2011/10/mnusslor.jpg)
