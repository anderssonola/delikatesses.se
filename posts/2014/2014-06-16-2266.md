---
title: "Man ger och man får..."
date: "2014-06-16"
categories: 
  - "allmant"
---

Jag bjöd ju på små cupcakes med lavendelfrosting och jordgubbe för ett tag sen. Lilla E smaskade i sig 5! stycken. När storasyster i söndags skulle ha bokklubb hade hon fått för sig att bjuda på afternoon tea i deras härliga trädgård. Jag delade med mig av receptet (kommer även här inom kort) på mina små ljuvlingar. Idag när jag var förbi delade storasyster med sig av ytterligare två godingar hon hade hittat på den ljuvliga bloggen [M.ade b.y M.ary](http://madebymaryblogg.blogg.se) som drivs av Maria Strömberg. Jisses vad gott det var! Nästan så man skulle starta en bokklubb och bjuda in lite folk på tilltugg...  
  
[![20140616-192214-69734534.jpg](/static/img/20140616-192214-69734534.jpg)](http://import.local/wp-content/uploads/2014/06/20140616-192214-69734534.jpg) **Chèvrekräm med Ugnsrostade Körsbärstomater & Basilika** 12 st 12 Delikatessknäcke Färsk Basilika

Chèvrekräm: 100 gram Chèvre 2 msk crème fraiche 1 nypa salt

Ugnsrostade Körsbärstomater: ca 12 körsbärstomater på kvist 2 msk olivolja 1 stor nypa flingsalt 1 nypa strösocker Så här gör du Sätt ugnen på drygt 100 grader. Lägg körsbärstomaterna, fortfarande kvar på kvisten, i en ugnssäker form. Strö salt, socker samt ringla olivolja över tomaterna. Rosta i ugnen ca 2,5-3 timma, ös tomaterna någon gång då och då under rostningen. Ta ut och låt svalna i rumstemperatur. Mosa getosten med en gaffel. Addera crème fraiche och en nypa salt och arbeta ihop med gaffeln till en jämn kräm. Fördela getostkrämen över kexen, lägg ett basilikablad på varje kex och avsluta med en ugnsrostad tomat.  
  
[![20140616-192215-69735612.jpg](/static/img/20140616-192215-69735612.jpg)](http://import.local/wp-content/uploads/2014/06/20140616-192215-69735612.jpg) **Blåbärsmarmelad med Salvia till Blåmögelost** Mildare Blåmögelost, ex Cambozola Färsk Salvia 12 Delikatessknäcke eller annat kex Blåbärsmarmelad: 250 gram frysta blåbär 1,5 dl syltsocker 1 msk finhackad färsk salvia Så här gör du Koka ihop blåbär, salvia och syltsocker i en tjockbottnad kastrull. Koka på medelvärme i ca 5 minuter. Skumma av om det behövs. Häll upp i väl rengjord och steriliserad burk. Servera Blåbärsmarmeladen på knäckekex tillsammans med blåmögelost och ett blad färsk Salvia.
