---
title: "Puylinser"
author: Therese Persson
date: "2014-02-03"
categories: 
  - "allmant"
  - "gronsaker"
  - "kott"
---

På nyheterna idag meddelades det att Jamie Oliver ska öppna restaurang i Sverige. Som om det var planerat så var det en av hans rätter som stod på menyn just idag. Under mina år inom restaurangbranschen har jag stött på Puylinser, främst i såser, men aldrig lagat själv. De små gröna linserna odlas på vulkanisk mark i Frankrike och är extremt hållbara under kokning. De är näringsrika och blir inte alls så där grötiga som linser kan bli, utan behåller en härlig kärna. Så precis som vin så gör de sina linser ordentligt med. De är något dyrare än vad man vanligt betalar för linser, men så värt det.

![20140203-203729.jpg](/static/img/20140203-203729.jpg)
**Puylinser med kyckling, sparris & bacon** 4 portioner

1 lök 1 stor morot 250 gram linser, gröna puy 7,5 dl vatten 1,5 kycklingbuljongtärningar 6-8 cocktailtomater , klyftade 1 kvist rosmarin 200 gram spenat Salt & svartpeppar 1 tsk rödvinsvinäger En skvätt rapsolja

4 kycklingfiléer 1 pkt bacon 4 vitlöksklyftor 2 kvistar rosmarin Salt Peppar Cayenne 1 bunte sparris 1 skvätt rapsolja

1 bit vitt bröd, så du kan suga upp varenda gott....

Koka linserna med buljong och vatten i ca 13 min på medelvärme. Mixa lök, morot och rosmarin i mixer, eller hacka. Sautera (stek hastigt) i lite olja. Häll på linserna med buljongen och tomaterna. Krydda kycklingen på båda sidor och bryn i stekpanna, ca 4 min på varje sida. Lägg i vitlök och rosmarin och låt gå en stund. Ta upp filéerna och lägg in i ugnen på 150 grader tills de har över 70 grader i innertemperatur. Låt brödet gå med de sista minuterna så det är varmt. Lägg i bacon och sen sparris i stekpannan där kycklingen tidigare stekt och stek det krispigt. Grovmixa spenaten och häll i linserna och rör om. Späd med mer vatten om det behövs. Koka upp och smaka av med salt, peppar och rödvinsvinäger. [LX0-101](https://www.tbcfircrest.com/lx0-101.html) Skiva kycklingen, häll upp linserna, toppa med sparris och bacon. Servera med gott bröd att ta upp de goda linserna med.

Rätten kan lätt göras vegetarisk med grönsaksbuljong, inget bacon och steka ett annat tillbehör till än kycklingen, tex fisk eller svamp.
