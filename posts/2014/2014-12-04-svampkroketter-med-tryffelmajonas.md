---
title: "Svampkroketter med tryffelmajonäs"
date: "2014-12-04"
categories: 
  - "allmant"
  - "tillbehor"
  - "vegetariskt"
tags: 
  - "majonas"
  - "svamp"
  - "tilltugg"
  - "tryffel"
---

Helgen närmar sig igen. Fredag eller lördagkvällar ska det mysas till med nåt gott att dricka och nåt att tugga på till. Det där lilla extra tilltugget hittade vi i en tidning, Mat & vänner. Det fiffiga med detta recept är att man kan förbereda idag, frysa in och sen bara fritera när det är dags. De kan ligga i en burk i frysen. Ta bara fram så många man vill. De är så där herregud-goda, doppade i sin tryffelmajonäs blir detta en perfekt början. Har man tillgång till färsk tryffel så är det en superbonus... Antingen servera ett mousserande vin, ett gott Amarone eller varför inte en klassisk cocktail. Perfekt till nyår!  
  
[![IMG_1116.JPG](/static/img/IMG_1116.jpg)](http://import.local/wp-content/uploads/2014/12/IMG_1116.jpg)Konstig bild kan tyckas, men dessa rackare är farligt goda till hamburgare med. Så uppe till vänster ligger de små raringarna. (Detta blir nog inte årets bloggbild...)

**Svampkroketter med tryffelmajonäs** 2 charlottenlökar, finhackade 2 vitlöksklyftor, finhackade 300 gram kantareller, hackat 300 gram skogschampinjoner, hackat 40 gram smör + neutral olja Salt och peppar 5 dl mjölk 40 gram smör 1,5 dl vetemjöl 150 gram västerbottenost eller parmesan, riven 1/2 citron,saften Salt och peppar

Ägg Mjöl Pankoströbröd

Frityrolja

**_Tryffelmajonnäs_** 1 stor äggula eller två små 1 msk dijonsenap 1/2 msk vitvinsvinäger 2 dl rapsolja, neutral 1 msk tryffelolja, eller färsk tryffel om man har tillgång till det... Salt

Stek lök och vitlök på låg värme, den ska inte får färg, bara bli glansig. Lägg över i en skål. Stek svampen, först i olja och ha i smöret sen. Blanda i löken mot slutet och stek ihop. Salta och peppra.

Gör bechamel. Smält smöret, när det börjar fräsa ha i mjölet och rör ut det ordentligt. Häll i hälften av mjölken och rör ut alla klumpar. Tillsätt resten av mjölken. Ha i den rivna osten, salt och peppra och pressa i citronsaften. Låt allt svalna.

Blanda sedan ihop svampfräset och bechamel. Ställ i kylen en timme. Rulla bollar eller gör ägg mellan två teskedar. Lägg i låda i frysen och låt stå tills det är dags för party. Gör tryffelmajonäs. Vispa äggulor, senap och vitvinsvinäger. Vispa i olja i tunn stråle så allt binder sig. Upprepa till majonäsen är tjock. Smaksätt led salt, peppar och tryffelolja. Ställ i kylen i burk eller under plast för att vila. När det är dags för fritering, ta fram några bollar i taget. Panera i mjöl,ägg och panko, sen ägg och panko igen. Se till att de är riktigt täckta. Fritera på 180 grader tills de är gyllenbruna, tar knappt 1 min. Lägg på tidnings- eller hushållspapper. Servera med majonäsen.
