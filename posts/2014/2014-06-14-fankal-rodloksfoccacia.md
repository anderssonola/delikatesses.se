---
title: "Fänkål- & rödlöksfoccacia"
date: "2014-06-14"
categories: 
  - "allmant"
---

Helg igen! Igår hade vi en kusin, en lillebror, två härliga töser och en liten kille på middag. Vädret var så där lurigt och jag ville verkligen grilla. Så det fick bli grekiskt med souvlakispett, grekisk sallad, vitlöksyoghurt och ett alldeles fluffigt bröd som jag screen shotat med mobilen ur en tidning för ett tag sen. Jag gör det ganska ofta för att inte glömma var jag hittade det där receptet. Jag har ju lite svårt att släppa vissa saker när jag sett det någonstans ( gäller egentligen bara mat...). Så typ varannan bild i min mobil är ett obeprövat recept. Nu kan jag därmed radera den bilden.  
  
[![20140614-084240-31360000.jpg](/static/img/20140614-084240-31360000.jpg)](http://import.local/wp-content/uploads/2014/06/20140614-084240-31360000.jpg) **Fänkål- & rödlöksfoccacia** 25 gram jäst 3 dl vatten, 37 grader 2 msk honung 1/2 dl olivolja 1 msk flingsalt alt. 2 tsk vanligt salt Ca 7 dl vetemjöl special

1/2 fånkålsstånd, lite beroende på storleken 1 rödlök 3 kvistar rosmarin 2 kvistar oregano 1 dl parmesanost, riven 1 dl olivolja 1 msk flingsalt

Smula jästen i en bunke. Rör ut med vatten, honung, olivolja och salt. Baka in mjölet och knåda degen i typ 5 min när den gått ihop. Låt jäsa 30 minuter. Platta sen ut degen på en plåt, på ett bakplåtspapper. Den ska vara max 2 cm tjock. Låt jäsa ytterligare 15-20 min. Skär under tiden fänkålen och rödlöken i tunna strimlor. Kör sen fingertopparna i degen så det bildas små gropar. Fördela rödlök, fänkål & örterna över degen. Riv parmesanen. Ringla över olivolja så det täcker i hålen. Strö på saltet. Sätt in i ugnen på 225 grader i 12-15 min.
