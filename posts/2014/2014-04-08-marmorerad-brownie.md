---
title: "Marmorerad brownie"
author: therese.persson82@gmail.com
date: "2014-04-08"
categories: 
  - "allmant"
  - "baka"
tags: 
  - "brownie"
  - "choklad"
  - "farskost"
  - "kaka"
  - "kalas"
---

Förra helgen fyllde föräldrarna år och det bjöds på kalas. I våffeltider bjöds det på hjärtan toppade med räk- & kräftröra. Som huvudrätt ställdes det fram fläskfilé tonato, en glömd klassiker som verkligen är att rekommendera, följt av glass med färsk fruktsallad. Här skulle man kunna tro att det var slut då vi alla var ganska mätta, men icke! Kaffe och kaka skulle med fram. Dock behövde vi en paus och lilla E ville hemskt gärna "gonga"( gunga för renspråkiga människor) Lilla E och Farmor farmor Birgit, 80+ var först ut.  
  
![20140408-094443.jpg](/static/img/20140408-094443.jpg)
_På bilden lillasyster Sandra och min fantastiska farmor_

Mamma hade dammat av ett recept som jag nästan glömt, marmorerad brownie, bättre än vilken tårta som helst.  
  
![20140404-114908.jpg](/static/img/20140404-114908.jpg)
**Marmorerad brownie** 200 gram smör 250 gram mörk choklad, block funkar 4 dl socker 2 ½ dl vetemjöl 1 ½ tsk bakpulver 1 msk vaniljsocker 4 ägg **_Marmorn_** 200 gram philadelphia 1/2 dl florsocker 1 äggvita

smält smör och kokos till formen

Sätt ugnen på 175 grader. Smält smöret, hacka chokladen och rör ner i det smälta smöret så allt smälter. Rör i socker och blanda i resten av ingredienserna. Knäck sist i äggen och rör ihop. Häll upp i en form som smörats och "bröats" med kokos. Blanda "marmorn" och klicka ut den sedan över chokladsmten i formen, dra en gaffel i smeten så det bildas ett marmorerat mönster. Ställ in i ugnen i 40 min.Går jättebra att dubbla receptet om man är många och kan då göras i en braspanna.
