---
title: "Thaisoppa"
author: Therese Persson
date: "2014-03-10"
categories: 
  - "allmant"
---

Idag kom våren till Malmö på riktigt. Härliga 14 grader, strålande sol och ledig dag. Kan väl inte bli så mycket bättre egentligen. Det blev en take away lunch på trappan vid kanalen, utan jacka med solbrillor på. Lunchen blev extra lång. Efter det en lång promenad för att möta upp Olan för en glass på Lilla Glassfabriken. Vi landade på en parkbänk för att insupa sista strålarna för dagen. Dagens middag är hämtat från Buffé.  
  
![20140310-210301.jpg](/static/img/20140310-210301.jpg)
**Thaisoppa** 2 tsk röd currypasta 2 morötter 1 liten purjolök ca 150 gram 1,5 msk finriven ingefära 1 burk krossade tomater 2 burkar ekologisk kokosmjölk 1 msk färskpressad apelsinjuice 1/2 lime, saften 2 msk fisksås 2 msk sweet chili 1 bunte koriander, hackad 2 "nudelkakor" Olja att steka i

Skala, dela och slanta morötterna. Ansa, skölj och hacka purjolöken. Stek de båda i olja med currypastan i ca 3 min. Häll i övriga ingredienser, utom koriander och nudlar, och låt puttra i 10 min. Smaksätt med mer lime och fisksås om det behövs. Koka nudlarna i 3 min och skölj sen under kallt vatten så kokningen avstannar. Lägg i dom i den varma soppan och låt koka upp igen. Toppa med koriander.
