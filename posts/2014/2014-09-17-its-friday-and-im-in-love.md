---
title: "It's friday and I'm in love"
date: "2014-09-17"
categories: 
  - "allmant"
---

Så är det! Fredag, myskänsla, fint väder med solsken, små små kläder inpackade i byrån. Lite kallt om näsan med fönstret öppet på nätterna, I love it! Helgen bjuder på lugn, fotboll, lillebrorshäng och förmodligen en, eller två promenader. Tid helt enkelt, tid att bara vara. När man nu har så mycket tid så passar vi på att göra mustiga långkok. Denna gången är det en viftande svans som får agera huvudingrediens, oxsvans. Vet faktiskt inte varför vi inte använt det mer. Härligt fint kött med massor av smak som behöver tid. Det tar ett par timmar att koka, tid då vi kan göra nåt annat. Perfekt höstmat. Trevlig helg!  
  
[![IMG_5393.JPG](images/IMG_5393.jpg)](http://import.local/wp-content/uploads/2014/09/IMG_5393.jpg) **Oxsvansragu med polentakaka** 2 kg oxsvans 2 lökar, grovt hackad 2 morot, krock hackad 4 vitlöksklyftor, grovt hackade 2 msk tomatpuré 4 dl vitt vin 1 burk passerade tomater 2 msk smör till stekning Vatten Vetemjöl Salt & svartpeppar

1 burk borlottibönor i spad

2 dl polentagryn 8 dl vatten 2 msk smör till stekning Salt och svartpeppar

Torka av oxsvansen, rulla i mjöl. Salta och peppra. Bryn i smör i pannan så de får färg.

Skala alla grönsaker. Lägg i grytan tillsammans med övriga ingredienser. Häll i vatten så det täcker. Ställ på spisen och koka upp. Lägg på ett lock och låt puttra i cirka 4 timmar eller tills köttet släpper från benen.

Koka upp vatten till polenta. Rör i gryn i det kokande vattnet. Koka sakta under omrörning i minst 20 minuter. Späd eventuellt med mer vatten, konsistensen ska vara som en gröt. Smaka av med salt och peppar. Häll upp i form och låt stelna.

Plocka upp oxsvansen. Plocka köttet från benen. Sila av grönsakerna. Koka ihop buljongen till hälften ungefär. Vänd i bönor och kött.

Skär polentan i portionsbitar. Stek i smör. Servera!

Eventuellt servera med en tomatsallad för lite fräschör, då resten av rätten är ganska mastig.
