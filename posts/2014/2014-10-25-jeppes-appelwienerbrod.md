---
title: "Jeppes äppelwienerbröd"
author: Therese Persson
date: "2014-10-25"
categories: 
  - "allmant"
  - "baka"
  - "dessert"
tags: 
  - "apple"
  - "kanel"
  - "smordeg"
---

Man ska väl inte sticka under stol med att det blir en hel del fika som mammaledig. Jag är egentligen inte så "fikig" av mig, men sen jag började amma så har det uppstått en fikacraving. Kan vara allt från en chokladbit ( läs minst två) till en hederlig kanelbulle. Med på listan över himmelsk fika ska nu även Jeppes äppelwienerbröd läggas! Pappan i hushållet har fått ett dygns permission för social sammankomst med manlig prägel. Jag och lillan tog då vår tillflyktsort till Limhamn för häng med kusiner, moster och morbror Jeppe. Som vanligt bjöds det på gottigheter. Middag bestående av stekt torsk, rösti, rödvinssås, karamelliserad lök, bönor och smörstekta kantareller. Dessförinnan hade det givetvis bjudits på fika.

![IMG_5599.JPG](/static/img/IMG_5599.jpg)

![IMG_5595.JPG](/static/img/IMG_5595.jpg)

**Jeppes äppelwienerbröd** 6 Smördegsplattor, ca 10x10 cm 1 äpple 1 näve hasselnötter, ca 1/2 dö 1 rejäl klick smör, ca 30 gram 1 näve rörsocker, ca 1/2 dl 1 rejäl nypa kanel, knappt 1 tsk _Glasyr_ 2 msk florsocker 2 tsk vatten Ett par droppar citronsaft

Skär äpplet i små tärningar. Hacka hasselnötterna lite halvgrovt. Smält smöret och lägg i äppeltärningar, socker och kanel. Låt sockret smälta och karamellisera. Tillsätt hasselnötterna. Smaka av. Lägg smördegsplattorna på ett bakplåtspapper. Lägg lite äppelfräs mitt på plattan. Grädda på 250 grader i 4-8 min. Passa hela tiden! Gör glasyren genom att blanda florsocker och vatten tills det löst sig. Börja med lite vatten och tillsätt mer om det behövs. Rör i ett par droppar citronsaft. Ringla över glasyren på wienerbröden.
