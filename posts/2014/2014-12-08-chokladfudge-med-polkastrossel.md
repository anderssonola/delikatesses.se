---
title: "Chokladfudge med polkaströssel"
date: "2014-12-08"
categories: 
  - "allmant"
  - "baka"
tags: 
  - "choklad"
  - "fudge"
  - "gradde"
  - "mork-choklad"
  - "pepparmynts-arom"
  - "polkagris"
  - "smor"
  - "vit-choklad"
---

Rött konstigt det där med julgodis. Varför är det bara till jul man hetsar och ska göra eget godis, varför inte till en vanlig lördag då man ändå är sugen på nåt gott?! Alla andra veckor om året handlar man sin godispåse, men julveckan ska det vara hemgjort. Jag tror att mitt nyårslöfte i år inte ska vara det vanliga att äta mindre godis och gå ner i vikt....nej, det ska vara att göra mer eget godis! Vi plockar ändå marmeladgodis i påsen i godisaffären så varför inte. Men först gör vi lite julgodisar!  
  
![IMG_5950.JPG](/static/img/IMG_5950.jpg)
  
![IMG_5915.JPG](/static/img/IMG_5915.jpg)
En ypperlig gå-bort-present

**Chokladfudge med polkaströssel** 50 gram smör 3 msk kakao 5 dl socker 2 dl matlagningsgrädde 2 krm pepparmynts arom 1½ krm salt 100 gram mörk choklad, 60-70 % kakaohalt 2 msk ljus sirap

**_Topping_** 150 gram vit choklad ½ dl vispgrädde 1 tsk smör

**_Garnering_** 10-15 polkagrisar, krossade

Blanda alla ingredienserna till fudgen i en tjockbottnad kastrull. Koka upp över låg värme så chokalden och smöret smälter. Sockret ska med ha löst sig. Skrapa ner eventuellt socker från kanterna. Öka sen värmen något och låt massan koka ihop tills den når 113 grader. Ta av från plattan och vispa fudgen kraftig tills den blir matt. Lägg ett bakplåtspapper i en form som är ca 20x30 cm. Häll på fudgen och ställ i kylen för att stelna. Gör under tiden toppingen. Smält den vita chokladen tillsammans med grädde och smöret över ett vattenbad. Tänk på att vattnet bara ska sjuda så inte chokladen bränns. Krossa polkagrisarna, jag använder mig av polkaskruvar. Lite som att svära i kyrkan när man slår sönder dessa, men de ÄR glansigare och snyggare. Häll den vita chokladsmeten på fudgen, trössla på polkakrosset och ställ kallt igen. Låt den sätta sig ett par timmar innan den skärs upp i valfri storlek, med vass kniv.
