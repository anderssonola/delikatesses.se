---
title: "Citron- & rosmarinrisotto"
date: "2014-03-01"
categories: 
  - "allmant"
---

När man skriver matblogg förväntas det att alla inlägg har en liten klatschig text som i slutändan hör ihop med det man lagat. Detta kommer inte bli ett sådant. Jag kommer inte på nåt finurligt att berätta utan ger er bara helt sonika ett recept som inte ens jag lagat utan han den där Ola som jag brukar hashtagga som #hankan på instagram. Varsågoda!  
  
![20140301-212327.jpg](/static/img/20140301-212327.jpg)
**Citron- & rosmarinrisotto** 4 portioner

4 dl carnaroli, eller annat risottoris 2 stora schalottenlökar 1 stjälk blekselleri 1 dl vitt vin, eller två munfullar om kocken sätter måtten 12 dl grönsaksbuljong 2 rejäla skvättar olivolja 1-1,5 dl parmesan 1 klick smör

Zest och saft från 1/2 citron, ekologiska såklart! 1 kvist rosmarin, ha i mer om du vill Nymalen svartpeppar

**Ugnsbakade tomater** 500 gram romanticatomater 1 krossad vitlöksklyfta Zest från 1/2 citron, ekologiska Lite olivolja

175 grader i 20 min.

Blanda buljongen och värm, inte koka. Hacka lök och selleri fint. Stek i olja, utan att det tar färg, på medelvärme. Ha i riset och öka värmen något och stek till riset blir glansigt i kanterna. Häll på vinet och låt koka in, sänk värmen igen så att det bara sjuder. Kokar du det så blir riset mosigt. Rör hela tiden med en träslev. Häll på lite buljong åt gången och sjud in innan du häller på mer. Upprepa till riset är klart, tar ca 20 min. Det ska finnas en al dente kärna kvar. När den är klar ska den vara lite lös. I med parmesan, smör, zest, rosmarin och saft. Blanda runt och avsluta med ett par drag med pepparkvarnen. Låt vila en 5 minuter då den får sätta sig. Servera med tomaterna som fått gå i ugnen under tiden som risotton sjuder.
