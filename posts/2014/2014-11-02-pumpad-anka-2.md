---
title: "Pumpad anka"
author: therese.persson82@gmail.com
date: "2014-11-02"
categories: 
  - "allmant"
  - "gronsaker"
  - "kott"
  - "tillbehor"
tags: 
  - "anka"
  - "babyspenat"
  - "ingefara"
  - "paul-svensson"
  - "pumpa"
---

Halloweenhelg, eller Alla helgon om man föredrar det. Hur som haver så karvas det pumpor, skapas kreativa och läskiga kostymer och knapras godis. Vi nöjer oss med pumpan i år, å knappt det heller eftersom vi använde oss av butternut, som är en squash. Nåväl orange mat akompanjerad av anka, mycket gott. Den oundvikliga frågan kring bordet dök upp "- Varför äter vi inte mer anka?!" Håller sig alla till det magiska **58 grader**, så blir det inte segt eller överstekt. Mer anka åt folket!  
  
![IMG_5665-0.JPG](/static/img/IMG_5665-0.jpg)
Återigen är det Paul Svensson som inspirerat. Lite småjusteringar och nytt namn. En av kvällens gäster hörde nämligen pumpad anka när menyn dikterades......

**Pumpad Anka** 4 personer

1 -2 st butternutpumpa - squash 4 st rödlök 2 st ankbröst, 600-800 gram 2 msk ingefära 1 msk honung 2 msk japansk soja 1 msk ättika, 24% Perstorps 1 dl pumpakärnor 1 nypa havssalt 100 gram babyspenat Salt & peppar

Skala pumpan noga runt om. Skär i grova bitar. Sätt ugnen på 200 grader.

Dela lökarna på hälften. Rosta snittyta i torr stekpanna till lite svartflammig, detta ger löken en grillsmak. Lägg löken på plåt tillsammans med pumpan. Baka lök och pumpa i ugn tills pumpan är mjuk. Tar ca 20 min.

Snitta fettet på ankbröstet och krydda runt om med salt och peppar. Viktigt här är att snittar skinnet från ena sidan till andra i ett rutmönster och inte skära ner till köttet. Lägg ankbrösten med skinnsidan neråt, i kall stekpanna och höj värme till medelvärme. Stek fettsidan tills den är gyllenbrun och knaprig.

Baka klart i ugn på galler, ovanför pumpan med skinnet ner, sänk till 150 grader. Ankans innertemperatur ska vara 5**8 grader** när de är klara. Blanda ankfettet från stekpannan med fintärnad ingefära, honung, soja och ättika.

Värm försiktigt och slå över de varma grönsakerna samt babyspenaten. Servera den rostade pumpan och löken med med tunt skuret ankbröst och strössla över pumpakärnor och flingsalt.
