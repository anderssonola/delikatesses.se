---
title: "Semifreddo"
author: therese.persson82@gmail.com
date: "2014-04-16"
categories: 
  - "allmant"
---

Är påskaftonens dessert fortfarande inte planerad?! Då har jag receptet här. Förra söndagens dessert bestod i semifreddo, en frusen mousse. Snabb glass för den som inte har glassmaskin och kan smaksättas i oändlighet. Kommer ihåg att min mamma gjorde med polkagris och ibland punsch när vi var små. Påskafton då?! Jo solen skiner och jag är ledig. Vi åker till norra Skåne om någon timme för gömda ägg i trädgården, friterad sparris! och häng med familjen.  
![20140419-085011.jpg](/static/img/20140419-085011.jpg)
**Semifreddo** 3 äggvitor 1 1/2 dl Florsocker 3 dl vispgrädde

1 burk dulce de leche färdig eller 1 burk söt kondenserad mjölk som man kokar täckt i vatten i 2 timmar. OBS låt svalna innan du öppnar!

Hallon, vinbär, jordgubbar eller andra bär till garnering

**_Krokant_** 1 dl jordnötter- hackade 2 dl strösocker 1/2 dl honung 50 gr smör

Börja med krokanten. Mät upp socker och honung i en kastrull. Låt smälta på medelvärme utan omrörning. Tillsätt smöret och låt koka ihop till en ljus karamell. Ta av från plattan och häll i de hackade jordnötterna. Häll ut på bakplåtspapper/silikonark och låt svalna. Skär sen i små bitar så det blir som kross. Vispa äggvitor och florsocker tills toppar bildas. Vispa grädden på samma sätt och vänd sen ner den i äggsmeten. Blanda i den krossade krokanten. Häll upp hälften i form. Ringla över dulce de leche och häll på resten och avsluta med mer kola. Plasta och ställ in i frysen i ca 5 timmar. Garnera med hallon eller andra bär.
