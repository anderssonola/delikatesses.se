---
title: "Han dricker Pimm's"
date: "2014-07-27"
categories: 
  - "allmant"
---

Nog för att det ska vara varmt på sommaren, men detta är olidligt. Längtar efter ett sommarregn. När det är så här varmt så finns det bara en sak att göra, sitta i skuggan och smutta på nåt gott. Som pregnant, övervarm och hormonstin letar jag alternativa alkoholfria drycker vart jag än kommer. Har botaniserat igenom Systembolagets utbud. Har hittat en del guldkorn, Ega smakade gott till grillad fisk med sallad, Mikkellers - Drink in the sun var en höjdare till grillad flankstek. Hittade Tonic med flädersmak på English shop som är galet gott. Drack nåt liknande till det asiatiska på Dubbel Dubbel, matchade super.Jag är ju inte så mycket för det söta, så cider, läsk och saft går bort om det inte är till fika. Skånsk äppelmust går hem alla veckans sju dagar.  
  
![20140727-140135-50495998.jpg](/static/img/20140727-140135-50495998.jpg)
Ola dricker Pimm's drinkar. Pimm's denna engelska likör som är en återkommande dryck på Wimbeldon och Chelsea garden party tränger sig nu in på svenska sommarvarma bakgårdar. Pimm's no1 är ginbaserad med örter.Pimm's No. 1 Cup karaktäriseras av pomerans, örter, malört, nötter och lakrits och beskrivs som aningen bränd med smak av sötma.. Det har funnits i upp till no 6 med b la whisky, cognac och vodka som bas. Idag hittar man nästan bara no 1 och ibland no 6, med vodka. Denna drink blir nästan en fruktskål med tillhörande dryck. Gurka kan låta konstigt, men uteslut den icke, den hör till. Jag struntar i Pimm's och fyller hela vägen upp med ginger Ale istället. Skål!  
  
![20140727-140838-50918595.jpg](/static/img/20140727-140838-50918595.jpg)

4 cl Pimm's no1 cup 2 skivor gurka 1 skiva apelsin 2 klyftor lime 1 skiva citron 2 jordgubbar, klyftade 1 kvist mynta Ginger Ale Har du blåbär eller björnbär så släng med ett par såna med.. Is

Skiva frukt och grönt. Mät upp Pimm's i glaset, häll på is, frukten och fyll uppåt med ginger Ale. Tryck ner en kvist mynta. Kan med fördel göras i kanna till många.
