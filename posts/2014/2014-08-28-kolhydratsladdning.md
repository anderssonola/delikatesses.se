---
title: "Kolhydratsladdning"
author: Therese Persson
date: "2014-08-28"
categories: 
  - "allmant"
---

Ja, man skulle kunna tro att vi kolhydratsladdar inför förlossningen. Men det är nog snarare så att dom snygga bilderna och det goda hamnar just i en pastarätt. Vi kan väl säga så här att Lotta Lundgren har gjort det igen. Varje gång jag bläddrar i hennes bok, "Om jag var din hemmafru", fastnar jag på den färgglada lasagnen. Inte bara snygg utan god och vegetarisk med.  
  
![IMG_5336.JPG](/static/img/IMG_5336.jpg)

**Lasagne med hasselnötspesto och svamp- & auberginefräs** 4-6 personer

Pesto 2 dl rostade hasselnötter utan skal Ett stort knippe persilja, bara bladen 1,5 burk ricotta 1 ägg Salt & svartpeppar

Svamp-& auberginefräs 4 portobellosvampar 2 små aubergine, ekologiska 4 vitlöksklyftor Smör och olivolja

800 gram tomater i olika storlek och färg Lasagneplattor, färska eller torkade spelar ingen

Bechamel 50 gram smör 2 msk vetemjöl 5 dl mjölk 1/2 burk ricotta 1 tsk salt

Sätt ugnen på 200 grader.

**Peston** Mixa alla ingredienserna till en slät smet och ställ åt sidan.

**Svamp-och auberginefräs** Hacka svamp och aubergine fint. Skär vitlöken i tunna skivor. Fräs allt den mängd smör och olja som situationen kräver ( Lottas egna ord..). Bli inte avskräckt av mängden från början, det sjunker ihop, mycket. Salta och peppra.

**Bechamel** Smält smöret, sänk värmen lite och vispa i mjölet. En msk åt gången. Häll på mjölken, låt bubbla upp. Red av med den sista halvan ricotta. Salta.

Skär tomaterna på hälften, de små kan vara hela.

Ta fram en form. Lägg ett tunt lager pesto i botten. Sen lasagneplattor, ett tunt lager svampfräs, bechamel och pesto. Upprepa tills det är slut eller formen är full. Avsluta med att lägga på tomaterna. Ställ in i ugnen i ca 45 min. Servera med en god dressad ruccolasallad.
