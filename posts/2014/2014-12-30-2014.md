---
title: "2014"
date: "2014-12-30"
categories: 
  - "allmant"
  - "baka"
tags: 
  - "bullar"
  - "frallor"
  - "jast"
  - "nyar"
  - "vallmo"
---

Så ligger jag här i min säng på årets näst sista dag, den sista natten på 2014. Vid den här tiden förra året låg jag bredvid **en** person som jag älskar och är lycklig över att ha nära, idag ligger jag med ytterligare ett litet hjärta på andra sidan om mig. Vår lilla älskling! Det är henne vi ska lära känna under 2015!  
  
[![IMG_5617.JPG](images/IMG_5617.jpg)](http://import.local/wp-content/uploads/2014/12/IMG_5617.jpg)Matbloggsmässsigt !? Bloggandet har gått lite upp och ner, vissa veckor har det sprutat ut inlägg och recept. Tidigt i våras blev det lite stiltje, då jag mest sov och åt champinjonost på tub. Inte så mycket matbloggscharm över det... Sommaren var fantastisk. Häng på stranden, [smakupplevelser](http://import.local/2014/07/22/horte-brygga-och-nagra-hallon/) i [Skåne](http://import.local/2014/07/06/utflykt-i-en-liten-del-av-osterlen/) och svalkande [drinkar](http://import.local/2014/07/27/han-dricker-pimms/). Hösten gick i en rasande fart, [Danmarkshäng](http://import.local/2014/09/28/kopenhamn/) och [vår lilla tös](http://import.local/2014/10/10/jasta-pannkakor-i-bebisbubblan/) anlände. Så nu ligger vi här, nästan tre månader senare och vi vet att hon gärna hänger i köket i sin babysitter, somnar till kitchen aiden när det bakas och blir fisig i magen när jag äter kål.  
  
[![IMG_5628.JPG](images/IMG_5628.jpg)](http://import.local/wp-content/uploads/2014/12/IMG_5628.jpg) **2015 då?!** Får jag önska själv hur 2015 ska bli så ser jag fram emot ett av det roligaste året i mitt liv. Bloggen ska få vara med mer, jag vill få in mer dryck i inläggen, mer [godis](http://import.local/2014/12/08/chokladfudge-med-polkastrossel/) ska jag testa. Under hösten har det blivit en del luncher på stan, dessa ska recenseras. Mer liv i luckan helt enkelt. Framåt våren kommer det puréas och kokas risoni när lillan ska börja äta riktig mat. Ett kul och spännande matår helt enkelt.

Imorgon drar vi mot Småland, och Växjö för att fira in det nya året. Picknickkorgen ska packas och nya frallebullar bres med korv och ost.  
  
[![IMG_6141.JPG](images/IMG_6141.jpg)](http://import.local/wp-content/uploads/2014/12/IMG_6141.jpg) Receptet är knyckt från Matrepubliken

**Frallebullar** Ca 30 st

50 g jäst 2 dl mjölk 50 g smör 7 dl vatten 1 msk socker 1 msk salt 1 ägg 18-20 dl vetemjöl

vallmofrö till garnering Smält smöret och blanda i mjölken, det ska bli fingervarmt. Smula degen i en bunke och häll på smör-och-mjölkblandningen. Tillsätt vattnet och blanda i salt, socker och ägg. Rör runt en liten stund. Tillsätt mjölet och knåda degen i typ 10 minuter i assistenten (degen ska släppa från kanterna och inte vara allt för kladdig). Låt jäsa i bunken i 30 minuter. Ta upp degen på mjölat bakbord och knåda den. Dela den i bitar, jag väger mina till 80 gram, och rulla till bullar. Lägg på bakplåtspappersklädd plåt och låt jäsa under handduk i 30 minuter. Sätt ugnen på 250°, pensla bullarna med vatten och strö över vallmofrö. Grädda i mitten av ugnen, 8-10 minuter. Låt svalna på galler.

**Gott nytt år, så ses vi på andra sidan!**
