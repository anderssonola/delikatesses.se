---
title: "Fish n' chips delux"
date: "2014-12-10"
categories: 
  - "allmant"
  - "fisk"
  - "tillbehor"
tags: 
  - "chips"
  - "fish"
  - "kammusla"
  - "panko"
  - "remoulad"
---

Vad är väl en bal på slottet eller en Nobelmiddag?! Vi firade stort med [fiskgratäng](/posts/fiskgratang) och morotssallad. Blomkålssoppa kan vi äta vilken annan dag i veckan som helst (den var säkert alldeles underbar)....man kan precis som på Nobelfesten piffa till vilken enkel rätt som helst och göra den lite lyxigare. Dom senaste gångerna vi gjort [fish and chips](/posts/fish-n-chips) har vi just lyxat till det, med kammusslor. Tillreds precis på samma sätt som fisken och dippedoppas på samma graciösa sätt i den underbara remouladen. 

![IMG_7023](/static/img/IMG_7023-1024x682.jpg)

Häll upp mjöl, ägg och panko i varsin skål. Salta och peppra mjölet. Torka av musslorna på hushållspapper. Doppa musslan först i mjöl, sen ägg och sist panko. Fritera i olja på 180 grader i ca 1 minut, lite beroende på storlek. De ska vara gyllene.

Givetvis dricker vi champagne till! Vi väljer nåt torrt med bra syra som går lite i tonerna av brioche, nötter och vinteräpplen. En blanc de blanc, alltså bara Chardonnay.  
  
![IMG_5966.PNG](/static/img/IMG_5966.png)
**Launois Grand Cru Blanc de Blancs**, 2008. Nr 7329 för 31 guldpengar (309;-)
