---
title: "Festligt värre!"
author: therese.persson82@gmail.com
date: "2014-11-14"
categories: 
  - "allmant"
---

Dom säger att det är fredag igen, dom som vet. För min del så kunde det lika gärna vara en tisdag. Denna vecka innehöll två torsdagar eftersom jag var stensäker på det hela onsdagen.... Vi mammalediga har ju fest hela veckan. Det bjuds dagligen på skrik- & bajsfester, man känner sig lite konstant bakis (förmodligen av trötthet), man är festfixare hela dagarna åt en liten minimänniska som gärna blir serverad dryck så fort hen skriker. Det braiga med veckofesterna är att klädsel spelar mindre roll, mysbyxor och mjölksurt linne funkar finfint. We love it, party on! Fredagar är bra. Då shapar jag upp mig inför helgen. Ikväll kommer dessutom lite härligt folk. Att ha folk och bjuda på middag kräver sin planering i vanliga fall, men ännu mer när man har en liten bebis med. Så ikväll kör vi på säkra kort, enkelt plock när gästerna stiger på. Tänk italienskt med oliver, salami, skinka, brödpinnar och nåt kallt i handen, ja ni förstår. Sen kör vi snabbt, enkelt och gott. [Salviakycklingen](/posts/salviakyckling/) som vi gjort ett par tusen gånger och [efterrätt](/posts/semifreddo/), rördes ihop igår, ska bara fram och få lite dekoration.

Imorgon forsätter vi kalasandet i "Festveda". Min lillasyster har fått för sig att hon fyller 30!!! Hon var ju precis 16....Den lilla festkommiteén, i form av lilla fröken E, avslöjade imorse att det blir popcorn och saft. Vi får väl se vad lilla frökens moster har svängt ihop.  
  
![IMG_5163.JPG](/static/img/IMG_5163.jpg)
_Galet härliga lillasyster och jag❤️_

Så på söndag ska vi vara "bakis", ta på oss vår mysbyxor och bara vara.

Vad ska Du göra?!
