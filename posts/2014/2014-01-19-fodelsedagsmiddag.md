---
title: "Födelsedagsmiddag"
author: therese.persson82@gmail.com
date: "2014-01-19"
categories: 
  - "allmant"
  - "gronsaker"
  - "kott"
  - "tillbehor"
tags: 
  - "bourgogne"
  - "citrontarte"
  - "fodelsedag"
  - "lemonad"
  - "lok"
  - "portabello"
  - "rokt-flask"
  - "rott"
  - "rumpstek"
  - "vin"
---

Igår nådde jag den ärbara åldern 32 år ung. Det var paket och sång på morgonen, lyxfrukost, melodikryss för att sen övergå till födelsedagsmiddagsförberedelser för 14 personer, 12 vuxna och 2 små ljuvlingar. När det blir en klunga folk så uppstår alltid frågan vad man ska bjuda på för att behaga alla. I närmsta familjen återfinns två systrar tillika icke köttätare, 1 laktoskänslig, 1 lökkänslig samt den store fadern som har på papper att han inte ska äta för mycket luk (grönsaker) utan rejäl husmanskost, kött, sås och potatis. Så det finns en del att ta hänsyn till samtidigt som vi vill bjuda på nåt gott som behagar alla våra nära och kära. 
![jordärtsskockssoppa](/static/img/IMG_0203-682x1024.jpg)
Kvällen började med en jordärtsskockssoppa som hälldes på dekorerade tallrikar bestående av rökt lax, strimlad rödkål, blomkål,dill, krasse och kryddade brödsmulor ackompanjerat med Piper Heidsecks röda Champagne. En soppa gjordes lök och laktosfri, resterande kunde alla äta. Sen till det trixiga med varmrätten. Vi bestämde oss för att göra en klassiker i modern tappning som passar utmärkt i detta gråa trista kalla vinterväder. En Bourgogne lätt modifierad för att kännas lyxig för alla våra gäster, och oss själva. Ickeköttätarna fick en lågtempererad portabello. Serverades som det anstår med ett gott [Bourgonevin](https://systembolaget.se/Sok-dryck/Dryck/?searchquery=pinot+noir+bourgogne&sortfield=Default&sortdirection=Ascending&hitsoffset=0&page=1&searchview=All&groupfiltersheader=Default&artikelId=3037&varuNr=5421&filters=searchquery%2c).  
  
![20140119-183407.jpg](/static/img/20140119-183407.jpg)

![IMG_0272](/static/img/IMG_0272-1024x682.jpg) Middagen avslutades med lök- och köttfri [Citrontarte med italiensk maräng](/posts/ett-frascht-avslut/) och vinbär (den laktoskänslige klarar en viss mängds laktos så här gick vi all in). Ett friskt inslag till de andra lite jordiga smakerna. Här skippade vi kröken och serverade en [siciliansk lemonad](https://www.lorina.com/jp/fla/home_us.html) till.Tack för att ni kom och TACK för fina presenter och finfina blommor <3

## **Lågtempererad rumpstek alternativt dito Portabello med Bourgognesås - som görs för att passa alla**

**12 personer, man blir ganska många på födelsedagsmiddagar**

2 kg rumpstek,hel bit ett par kvistar timjan 3 vitlöksklyftor olja och smör 1 termometer

**Bourgognesås**, **_vegetarisk grund_** 20-25 champinjoner, blandat skogs- och "vanliga"champinjoner 3 nät steklök, många lökar blir det... 1,5 liter vatten två små palsternackor, hela skalade 2 msk grönsaksbuljong ett par kvistar timjan, repade (dra av bladen längs med stjälken, men släng i allt) 1 msk socker 2 liter rött vin, gärna pinot noir från Bourgogne salt och peppar Väljer du att köra den helt vegetarisk, ha i ett par droppar liquid smoke (var väldigt försiktig bara) _**För köttätaren**_ 300 gram varmrökt fläsk med svål (om du vill tillfredsställa köttätaren) 2 msk kalvfond

Skala löken (tar en stund), klyfta svampen. Stek i olja och en rejäl klick smör. Salt och peppra. Tillsätt timjan, vatten, buljong, palsternackor och vinet. Låt koka på medelhögvärme i minst 1 timme, gärna längre. Smaka av med socker, salt och peppar. Tillsätt liquid smoke och låt koka upp på nytt (detta utesluts om du ska ha fläsk i som redan har en rökig smak). Smaka av igen. red av med maizena om det behövs. **Med kött** Stek fläsket i små tärningar och ha i den del av såsen du vill ska innehålla kött. Om du väljer att göra såsen dagen innan så lägg bara med svålen och häll i resten av det stekta fläsket på serveringsdagen. Smaka även av med 2 msk kalvfond. Reda av med maizena om det behövs.

**Lökfritt** 1 msk av det stekta varmrökta fläsket 4 champinjoner en klick mör Knappt 1 msk kalvfond 1 dl vatten 2 dl rött vin, samma som ovan 1 liten morot 2 kvistar timjan, repad 1 tsk socker salt och svartpeppar Stek fläsket tillsamamns med chapinjonerna med en klick smör, peppra. Ha i morot, timjan, vatten och vin. Låt koka ner till hälften i ca 20 min. Smaka av med lite socker, salt och peppar och koka upp igen. Ta upp morot och timjankvistarna. Red av med lite maizena om det behövs.

Under tiden som såsen puttrar bryn köttet i varm stekpanna, först i olja. Börja med att skåra fettkappan i ett rutmönster, skär inte ända ner till köttet. Salta och peppra. Bryn köttet runt om i oljan och tillsätt smör, vitlök och timjan mot slutet, ös köttet. Lägg upp upp i ugnsfast form eller plåt. Sätt i termometer och ställ den på 56 grader för medium, 70 för genomstekt. Ställ in på 125 grader i ca 45 minuter. Ta ut ur ugnen och låt vila (obs mycket viktigt så köttsafterna fördelar sig och inte rinner ut på skärbrädan) under ugnsfolie i minst 15 minuter. Skiva köttet i 1/2 cm tjocka skivor. Servera med såsen och en riktigt god potatis med smörig smak. Vi serverade [picklade morötter](/posts/picklade-gulerotter/ "Picklade morötter") till.

**Ugnsbakad portabella** 3 portabellasvampar 2 kvistar timjan, repad en rejäl skvätt olja en klick smör 2 vitlöksklyftor salt och peppar bladpersilja

Blanda kryddorna med oljan i en ugnsfast form. Pensla svampen på båda sidorna med oljan med kryddorna. Lägg i vitlöksklyftor och en klick smör. Ställ in i ugnen på 125 grader i ca 40 minuter. Ta ut och skiva upp, strö lite flingsalt över tillsammans med grovhackad bladpersilja. Servera genast.

_Tack till fotograf Annika jeppson_
