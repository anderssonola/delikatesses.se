---
title: "Plättlätt"
author: therese.persson82@gmail.com
date: "2014-12-23"
categories: 
  - "allmant"
  - "baka"
  - "tillbehor"
  - "vegetariskt"
tags: 
  - "agg"
  - "grot"
  - "jul"
  - "mandel"
  - "plattar"
  - "rester"
  - "risgrynsgrot"
  - "sylt"
---

Julen går ju lite ut på att hinna servera så mycket mat på så kort tid som möjligt. Alltid lagas det för mycket och vi vet inte riktigt vad vi ska göra med resterna. Det är ju sådär skoj att äta julbord 4 dagar i rad, efter jul. Då gäller det att bli lite finurlig och göra nya rätter på det som finns. Julskinkan och prinskorvarna kan gå i en pyttipanna eller paj som serveras med den där kålsalladen som aldrig åts upp. Den, kålsalladen alltså, kan med fördel fräschas upp med några apelsinfileér från frukten som ingen rörde. Smörgåstårta med fyllningar där bara du sätter gränserna. Dekorera med lax, ostar och grönkålen som bara låg som dekoration. Hur gott är det inte med makaronipudding i mellandagarna då, julskinkan funkar här med?! En fiskpudding kan lätt fyllas med olika sorters lax, rökt, gravad och färsk. Hur som haver så går det att göra nytt på det gamla. Superenkla plättar på överbliven gröt testade vi i söndags.  
  
![IMG_6085-0.JPG](/static/img/IMG_6085-0.jpg)
**Risgrynsplättar** 2 1/2 dl överbliven risgrynsgröt 1ägg 2 1/2 msk vetemjöl Smör till stekning

Rör ihop, låt svälla i 10 min. Stek plättar, typ en rågad msk, i lite smör.

_Servera med överbliven sylt, grädde och mandeln från glöggen._
