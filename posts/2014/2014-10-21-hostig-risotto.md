---
title: "Höstig risotto"
author: therese.persson82@gmail.com
date: "2014-10-21"
categories: 
  - "allmant"
tags: 
  - "parmesan"
  - "risotto"
  - "svamp"
---

Hösten är verkligen ombytlig. Vi har dagar som idag då solen skiner och det känns riktigt varmt mot en soldränkt vägg med en kopp kaffe i handen. Andra dagar, läs söndag, vräker regnet bara ner och man blir jätteblöt på väg mot brunchen som ska avnjutas med två godingar som sällskap. Denna gången var det Grand Mat & öl som stod värd med sin "hotellfrukost". Gott och trevligt, som vanligt. 

![IMG_5561-0.JPG](/static/img/IMG_5561-0.jpg) 
I fredags blev det höstig risotto. Svampen hör årstiden till. Lätt som en plätt och fasligt gott! Det viktiga när man gör en risotto är förberedelserna, varm buljong, rörandet och kärleken man lägger.

![IMG_5564.JPG](/static/img/IMG_5564.jpg) 
**Svamprisotto** _3 personer_

3 dl risottoris, carnaroli eller arborio 150g + 150g skogschampinjoner 150 gram trattkantareller 1 bananschalottenlök 1 vitlöksklyfta 2,5 dl fint riven parmesan 25 gram smör 1-1,5 liter hönsbuljong, ekologisk Ev salt & svartpeppar

25 gram smör + lite rapsolja till stekning Flingsalt Ärtskott

Riv hälften av champinjonerna på det grova rivjärnet. Hacka lök och vitlök fint. Mät upp riset, vinet. Riv parmesanen. Koka upp buljongen och låt den sjuda under hela tillagningen. Öser man med kall buljong stannar man upp kokningen av riset varje gång och kärnan blir rå. Börja med att steka svamprivet i smör på hög värme. Det ska bli ordentligt stekt för att få ut så mycket smak som möjligt. Sänk sen värmen och tillsätt riset, lök och vitlök. Låt allt bli glansigt. Häll på vinet och låt koka in. När vinet kokat in är det dags att börja ösa med buljongen. Häll på en skopa åt gången och låt det koka in innan man tillsätter mer. Rör ofta, det är det som är knepet. Fortsätt mata med buljong tills riset nästan är klart. Det ska finnas en liten kärna kvar i riset så det inte känns som överkokt gröt. Dra av från plattan och tillsätt osten och smöret. Stek resten av svampen på hög värme i både smör och olja. Salta och peppra.

Servera risotton direkt med svampen och lite ärtskott på toppen.<
