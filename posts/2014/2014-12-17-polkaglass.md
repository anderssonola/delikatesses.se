---
title: "Polkaglass"
date: "2014-12-17"
categories: 
  - "allmant"
tags: 
  - "glass"
  - "godis"
  - "jul"
  - "polkagris"
---

Smakminnet är fantastiskt! Min mamma gjorde en polkagrisglass en gång när jag var 5-6 år. Denna smak har etsas sig fast i mitt matminne än idag. När vi i veckan provade fram dessert till helgen juligheter så dök det där minnet upp igen. Vi tänkte nämligen bjuda på en juligare variant av [semifreddo](http://import.local/2014/04/16/semifreddo/). Vi testade med lingon- dulce de leche- pepparkaka och varianten lingon-pepparkakskrydda åsså slog det mig....Givetvis var det så att min kära mor gjort semifreddo med polkagris för sisådär 27 år sen. Så galet gott!  
  
[![IMG_1841.JPG](images/IMG_1841.jpg)](http://import.local/wp-content/uploads/2014/12/IMG_1841.jpg) **Polkaglass** 3 äggvitor 1 1/2 dl florsocker 3 dl vispgrädde 1 dl polkagrisar, krossade 1 tsk mintarom

Vispa äggvitor och florsocker till fina vita toppar. Vispa grädden precis likadant, bara så det bildas toppar. Rör ner den vispade grädden i marängsmeten, rör i polkagrisar och mintaromen. Rör om ordentligt så allt blandar sig. Häll upp i portionsformar eller i en avlång sockerksform. Lägg plast över och ställ i frysen i minst 5 timmar. Vid servering ta ut " glassen" ca 20 min innan och stjälp upp, eller ät ur formen....
