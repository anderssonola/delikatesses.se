---
title: "Fiskpudding - den utan dill"
author: therese.persson82@gmail.com
date: "2014-02-19"
categories: 
  - "allmant"
---

När han den där Ola sparkar boll faller det sig så att maten lagas av mig. Oftast så har vi veckohandlat men när detta inte skett då går jag och handlar( alldeles försent) utan att titta vad vi har hemma. Ofta antar jag att "där måste ju vara", ofta funkar det men igår letade jag mig igenom frysen efter den stora påsen dill som jag "visste" fanns där. Den fanns INTE där. Så igår blev det laxpudding utan dill, dock väldigt god ändå. En smidig matlådemåltid också.  
  
![20140220-085731.jpg](/static/img/20140220-085731.jpg)
**Laxpudding** 4 portioner 10 kokta fast potatis, du behöver inte ens skala 200 gram rökt lax 200 gram färsk lax 4 ägg 4 dl mjölk Salt och svartpeppar 1 dl dill, för den som har hemma......

Riven pepparrot Skirat smält smör Findus ärtor 1 citron, ekologisk såklart

Skiva potatisen i 1 cm skivor. Gör samma sak med den färska laxen. Varva potatis med laxen. Vispa ihop ägg och mjölk, ( i med dillen om du vill) salta och peppra. Häll över och ställ in i ugnen på 200 grader i ca 35 min. Servera med alla goda tillbehör.
