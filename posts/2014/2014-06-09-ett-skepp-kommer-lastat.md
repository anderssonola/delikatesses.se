---
title: "Ett skepp kommer lastat..."
date: "2014-06-09"
categories: 
  - "allmant"
---

Jaha, då har natten övergått till onsdag och veckan bara ångar på i rasande fart. Ser fram emot lördagen som bjuder in till bröllopsfest. Måste bara fixa det där sista med strumpbyxor, skor och nåt krimskrams att ha i håret. På tal om håret så kommer hovfrisörskan hit och hjälper mig. Är verkligen lyx att ha en syster som kan! Får väl bjuda på en bild senare. Men först lite käk som vi brassade förra veckan.  
  
![20140611-002051-1251444.jpg](/static/img/20140611-002051-1251444.jpg)
**Lax- & krabbiffar med tartarsås** _2 portioner och en lunchlåda_ 4hg lax 1 burk krabbkött i vatten 1 rödlök, finhackad 2 vitlöksklyftor 1 citron, zest och saft 1 ägg Salt & peppar Panko

**_Tartarsås_** 1/2 dl kapris 1/2 dl cornichons 1 knippe dill 1/2 knippe persilja 1 dl majonäs, hemmagjord eller Hellmans 1 dl ekologisk gräddfil Salt & peppar

Kokt potatis Morötter Gröna ärtor

Hacka laxen i mindre bitar, blanda i krabban. Finhacka löken, riv vitlöken och citronzesten. Pressa i saft från citronen och knäck i ägget. Salt och peppra. Blanda runt och ställ kallt i kylskåpet. Gör såsen genom att hacka kapris och cornichons, dill och persilja. Blanda i gräddfil och majonäs. Salt och peppar. Såsen får sällskapa med fisksmeten i kylen. Koka potatisen. Ta fram gröna ärtor och riv moroten. Plocka fram fisksmeten och forma mellan två skedar till äggbollar som rullas i panko ( asiatiskt ströbröd). Stek biffarna i olja på medelhög värme. Vänd dom efter ca 2 min. När potatisen är klar häll potatisvattnet över ärtorna och sila sen av dom. Blanda ärtorna med morötter, salta och peppra. Servera biffar, potatis och morotssallad med den lilla såsen som står i kylskåpet.
