---
title: "Frysen är full av piroger"
date: "2014-09-17"
categories: 
  - "allmant"
  - "baka"
  - "kott"
tags: 
  - "deg"
  - "frysmat"
  - "kottfars"
  - "lok"
  - "morotter"
  - "piroger"
  - "svamp"
---

Det är onsdag och dagarna börjar flyta ihop. Springer mest runt och fixar det sista inför Bulans ankomst. Får massa söta bilder på raringar som tittat ut redan <3. Har sytt mobiler till vagnen, bäddat babysängen och fyllt frysen med piroger.

  
  
[![IMG_1248.JPG](/static/img/IMG_1248.jpg)](http://import.local/wp-content/uploads/2014/09/IMG_1248.jpg) Jag är nästan redo nu... Lite småfix kvar! Skötväskan har inte kommit än, men är nu på väg efter lite letande med ljus och lykta. Ska hämta (läs köpa på blocket) en bärsjal, dryckeshållare ( vi kallar den för det eftersom den har lite olika namn här hemma. Ola kallar den för ölhållare och jag för lattehållare..) och hjulskydd imorgon. På torsdag kommer mamman med alla små kläder som stått på vinden efter lilla E och H. Så någon gång nästa vecka så är vi nog fullkitade och redo, om vi nu alls blir redo.....

Idag kommer finingen Anna för lite eftermiddagshäng och shopping.

Dom där pirogerna var det ja. Jag tänkte att det kan vara skönt att ha nåt i frysen som man bara kan plocka fram, hålla i handen och äta när man inte har tid. Så nu ligger där ett gäng. Man kan göra olika fyllningar, egentligen bara fantasin som sätter gränser och att fyllningen bör vara ganska torr. Perfekt picknickmat, mellanmål och allmänt jag-är-hungrig-nu-mat.  
  
[![IMG_1094.JPG](/static/img/IMG_1094.jpg)](http://import.local/wp-content/uploads/2014/09/IMG_1094.jpg) **Köttfärspiroger** Ca 25 st, lagom stora..

Degen 50 gr jäst 50 gram smör 5 dl mjölk 2 tsk socker 2 tsk salt 5 dl grahamsmjöl Ca 7 dl vetemjöl

Smula jästen i bunken. Smält smöret, häll på mjölken och låt bli fingervarmt. Häll mjölken på jästen och låt den lösas upp. Blanda i socker och salt. Häll i allt grahamsmjöl och arbeta in. Fortsätt med vetemjölet tills degen känns fast. Tänk på att hellre ta lite för lite mjöl än för mycket. Så länge den släpper bunken men är lite kladdig, kan du hellre tillsätta mer mjöl vid utbakningen. Låt jäsa i ca 45 min.

Fyllningen 1 kg nötfärs, ekologisk 1,5 st finhackad lök 400 gram hackad champinjon 2 morötter, grovt rivna 3 msk tomatpuré 1 dl chilisås, Heinz såklart 1 msk kalvfond 2 dl vatten 1 msk oregano 1 tsk paprikapulver Salt och peppar

2 ägg, till pensling

Stek köttfärsen på hög värme så den blir klar, tillsätt lök, svamp och morötter så de får steka med tills de är klara. Krydda med tomatpuré och chilisås. Blanda runt väl. Tillsätt kalvfonden och vatten. Låt koka in ordentligt så vätskan försvinner. Krydda med salt, peppar och oregano. Smaka av och krydda mer efter egen smak. Ställ åt sidan.

Sätt ugnen på 200 grader med varmluft.

Ta ut degen och knåda den på bakbordet. Dela i mindre bitar, mina vägde knappt 50 gram. Jag väljer att inte göra dom för stora, utan man får ta flera om man vill ha det. Kavla ut varje degbit till en avlånga rundel, tänk amerikansk fotboll, den ska inte vara mer än ett par mm tjock. Lägg på köttfärs och knip ihop degen över. Antingen viker du bara över och naggar ihop kanten med en gaffel eller så gör du som jag och sätter ihop den på toppen som en calzone. Viktigast är att det blir tätt och att inte fyllningen ramlar ur.

Lägg på plåt med bakplåtspapper. Låt jäsa i ytterligare 20 min. Pensla med ägg. Sätt in i ugnen i ca 14 min. Ta ut och låt svalna på ugnsgallret.
