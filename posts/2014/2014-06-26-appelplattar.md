---
title: "Äppelplättar"
author: therese.persson82@gmail.com
date: "2014-06-26"
categories: 
  - "allmant"
---

Om det så är brunch eller mellanmålstid (eller middagstid...) så är pannkakor ett säkert kort. Tunna mormorspannkakor eller tjock fläskpannkaka ala pappa med lingon spelar egentligen ingen roll. I mitt arkiv hittade jag ett pannkaksrecept , okej plättar, som jag snubblade över i våras. Ni måste testa, galet gott. Och nyttigt...  
  
![20140214-095550.jpg](/static/img/20140214-095550.jpg)
**Äppelplättar med kärleksröda granatkärnor** 4 portioner 3 ägg 4 dl filmjölk 6 dl vetemjöl med fullkorn 2 tsk salt 4 små äpplen, lite syrliga smör till stekning florsocker kärnor av granatäpple

Vispa ihop ägg och filmjölk och salt. Vispa i mjölet lite i taget så du slipper klumpar. Skala äpplen och skär i ringar. Doppa ringarna i smeten och stek i smör på medelhög värme. Dela granatäpplet på mitten, lägg det i handen med snittytan neråt, sprid fingrarna och banka ovanifrån med en slev ner i en skål. Då lossnar kärnorna. Strössla kärnor och pudra på florsocker och servera genast.
