---
title: "God jul!"
date: "2014-12-24"
categories: 
  - "allmant"
tags: 
  - "god-jul"
---

"Grattis på julafton, Zlatan", som Isak sa.... jag är ju galet förälskad i killen som gör parodi på Andreas Isaksson i Partaj på kanal 5. Han gör mig glad på nåt vis. Så grattis till oss som vaknat upp denna julaftonsmorgon. Vi firar ju vår första jul som egen liten familj med vår lilla tjej. Lite mer speciellt än vanligt.  
  
[![IMG_6080-0.JPG](/static/img/IMG_6080-0.jpg)](http://import.local/wp-content/uploads/2014/12/IMG_6080-0.jpg) _Vår egen lilla tomtenisse_

Idag är det 6 grader varmt och duggregn i sidled, en riktig skånsk julafton med andra ord. Vi ska packa ihop våra paketer, julblomma till svärmor och sillen som jag gjort till vårt jullunchknytis. Så först blir det knytkalas i Hammarlöv med Olas fastrar, kusiner, män, fruar och kusinbarn. Obligatorisk Kalle Anka med äggtoddy, nån promenad och sist middag i Trelleborg, Andreas Isakssons hemmahoods förövrigt. På juldagen drar vi vidare norrut för att fira med min familj och släkt i Hässleholm.

God Jul från oss alla tre, till er allihopa!❤️  
  
[![IMG_6078-0.JPG](/static/img/IMG_6078-0.jpg)](http://import.local/wp-content/uploads/2014/12/IMG_6078-0.jpg) Denna söta står i Sybille's bakery skyltfönster
