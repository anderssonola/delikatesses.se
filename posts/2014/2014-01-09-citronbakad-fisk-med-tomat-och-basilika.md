---
title: "Citronbakad fisk med tomat och basilika"
date: "2014-01-09"
categories: 
  - "allmant"
  - "fisk"
  - "gronsaker"
tags: 
  - "basilika"
  - "citron"
  - "couscous"
  - "fisk-2"
  - "om-jag-var-din-hemmafru"
  - "tomat"
---

Hon den där Lotta Lundgren kan det där med vardagslyx. Hon får mig att nästan sätta på mig den lilla svarta när det ska kockas i köket, men jag hejdar min iver. Så i mysbyxor och matskvätt linne mumsar jag nu i mig middagen, som Han lagat. TACK för maten Lotta och Ola!  
  
[![20140109-113157.jpg](/static/img/20140109-113157.jpg)](http://import.local/wp-content/uploads/2014/01/20140109-113157.jpg) **Citronbakad fisk med tomat & basilika** 500 gram körsbärstomater, romantica 3 citroner 3 vitlöksklyftor 2 krukor basilika 3 msk olivolja 1 msk flytande honung 1 tsk salt 2 portionsbitar fisk (ca 300 gram)

200 gram couscous varmt vatten så det täcker couscousen 1 msk grönsaksbuljong, 1/2 tärning 1/2 tsk gurkmeja, bara för färgen

Sätt ugnen på 250 grader, grillvärme Dela tomaterna. Tvätta och riv med lätt hand zesten från citronerna.Skiva vitlöksklyftorna ytterst fint. Plocka bladen från basilikan. Rör samman olivolja, citronzest, vitlök, honung och salt i en skål, tillsätt tomaterna och basilika, och rör om. Lägg ut ett ark bakplåtspapper i en långpanna och bred ut tomatblandningen mitt på. Salta och peppra fiskfiléerna och lägg dom ovanpå. Skiva de zestade citronenrna tunt och täck fisken med dem. Låt fisken gå kalrt i ugnen i ca 15 minuter. Severa med couscous. Koka upp vattnet, blanda couscous, buljong och gurkmeja. Häll på vatten så det täcker med någon centimeter tillgodo och låt dra 10 min. Dra en gaffel igenom så det blir lätt och luftigt.
