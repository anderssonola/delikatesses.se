---
title: "Cupcakemunkar"
date: "2014-07-04"
categories: 
  - "baka"
  - "dessert"
tags: 
  - "cupcake"
  - "hallon"
  - "lime"
  - "munk"
  - "socker"
---

Tjoho! Nu har semestern börjat. 3 härliga veckor med bröllop ❤️, mysdagar med efterlängtade människor som jag inte sett på en evighet, lata dagar och förhoppningsvis lite sol. Det börjar bra idag med strålande sol och en AW. Tånaglarna är målade med färgen bubbel gum med glittertopping. Fint som snus i strandsand.

Det ska ätas( Bastards pizzaställe på Kullen ska bl.a. besökas) fikas och drickas [lemonad](http://import.local/2014/06/09/jordgubbslemonad/). När vi ändå pratar fika testade jag dessa godingar för ett par veckor sen på mina fina kollegor. Givetvis får man inte slicka sig om munnen när man äter munkar...Receptet lånat av Made by Mary.  
  
[![20140704-173709-63429574.jpg](/static/img/20140704-173709-63429574.jpg)](http://import.local/wp-content/uploads/2014/07/20140704-173709-63429574.jpg) **Cupcakemunkar** 24 stora eller galet många små

220 gram strösocker 250 gram mjöl 250 gram smör 1 tsk vaniljsocker 2 tsk bakpulver 4 ägg 4 tsk mjölk En nypa salt 2 cupcakesplåtar Rapsolja eller annan neutral olja till pensling av cupcakesplåtar 1 dl strösocker rivet skal av 1 stor lime 1. Sätt ungen på 175 grader. Låt dom kylda ingredienserna bli rumstempererade innan du börjar. 2.Vispa upp smöret vitt och fluffigt och knäck därefter ner äggen i smörskålen, ett i taget. Låt varje ägg vispas in helt i smöret innan du tillsätter nästa ägg. 3. Sikta samman alla torra ingredienser i en skål, tillsätt dessa till smörblandningen tillsammans med mjölken och vispa kraftigt samman till en jämn smet i ca 1-2 minuter. 3. Pensla cupcakesformarna med lite rapsolja och fördela smeten i cupcakesplåtarna. De ska vara fyllda till stax under hälften. Grädda sedan mitt i ugnen i ca ca 15-20 min. 4. Riv under tiden limeskal och nyp samman med socker i en djup tallrik. 5. När cupcakesmunkarna svalnat lite, lyft upp dem från plåten och rulla/gnid in dem med socker. De ska fortvarande vara ljumna, då fastnar sockret bättre. Servera med hallon.
