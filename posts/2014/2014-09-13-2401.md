---
title: "En farmor, en barbietårta och en dillig biff"
date: "2014-09-13"
categories: 
  - "allmant"
---

Har vaknat tidigt och känner att förkylningen som jag dragits med hela veckan börjar släppa. Har levt i en liten snorbubbla där mat inte smakat utan mest haft en konsistens. Förra helgen spenderade jag över sundet med min fina farmor och 34 andra glada 60+:are. Vi åt røde pølser, besökte vingården Domaine Alsgaard utanför Helsingör, stannade till på Louisiana, sov på hotell, käkade hotellfrukost, besökte den lilla havsfrun- som jag egentligen bara kommer ihåg från fantastiska Solstollarna, besökte Den blå planet och spatserade en stund på Carlsberg. Ett mycket trevligt arrangemang med små roliga inslag med farmor som huvudperson. Hon är fantastisk!  
  
[![IMG_5365.JPG](/static/img/IMG_5365.jpg)](http://import.local/wp-content/uploads/2014/09/IMG_5365.jpg)  
  
[![IMG_5370.JPG](/static/img/IMG_5370.jpg)](http://import.local/wp-content/uploads/2014/09/IMG_5370.jpg)  
  
[![IMG_5364.JPG](/static/img/IMG_5364.jpg)](http://import.local/wp-content/uploads/2014/09/IMG_5364.jpg) Veckan innan det, jobbade jag min sista vecka på mycket länge.. Kanske tur att förkylningen knockade mig så jag faktiskt vilat. Lilla E fyllde tre år och bjöd in till tårtkalas med Barbietårta, bullar, kakor och (till min stora förtjusning) vattenmelon. Som sig bör avslutades kalaset med fiskdamm.  
  
[![IMG_5347.JPG](/static/img/IMG_5347.jpg)](http://import.local/wp-content/uploads/2014/09/IMG_5347.jpg)

Någonstans här ska vi få in ett recept med, så det får bli de dilliga torskbiffarna med pepparrotssås som rensade näsgångarna, som anrättades häromkvällen.  
  
[![IMG_5387.JPG](/static/img/IMG_5387.jpg)](http://import.local/wp-content/uploads/2014/09/IMG_5387.jpg) Bilden är tagen lika suddigt som jag känt mig i huvudet hela veckan....

**Dilliga torskbiffar med ugnsrostade rotfrukter samt pepparrotssås** 1 pkt fryst torsk, tinad 1/2 gul lök 1/2 dl creme fraiche 1 msk vetemjöl 1 knippe dill 1/2 tsk salt Ett par drag med pepparkvarnen Smör att steka i

Pepparrotssås 2 dl grekisk yoghurt 1 msk riven pepparrot, mer för den tålige och om du vill rensa näsan 1 tsk flytande honung Salt och peppar

Ugnsrostade rotfrukter 900 gram delikatesspotatis, typ Ratte 350 gram rödbetor 5 kvistar timjan, gärna skördade i en trädgård nära dig Olivolja, typ 2 msk Salt & peppar

Sätt på ugnen på 225 grader. Skala och dela rödbetor, dela potatisen på längden, ringla över olja, salta och peppra och sätt in i ugnen. Tar ca 25-30 min.

Rör sedan ihop såsens alla ingredienser och låt vila i kylen.

Gör smeten till biffarna. Hacka löken, dillen och krama ur fisken. Kör det i mixer tillsammans med creme fraiche, vetemjöl och kryddor.

Forma biffar och stek i smör tills de är gyllene.
