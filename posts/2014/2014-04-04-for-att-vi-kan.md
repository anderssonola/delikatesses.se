---
title: "För att vi kan...."
author: therese.persson82@gmail.com
date: "2014-04-04"
categories: 
  - "allmant"
---

Det är fredag morgon. Klockan är strax innan nio och jag pöser på soffan med morgon-tv i bakgrunden. Vi har ätit hotellfrukost på Clarion runt hörnet. Mest för att vi kan. Ola har gått till jobbet och jag smälter maten, kanske kanske slumrar till ett tag. Dagen erbjuder sol med en förmodad promenad innan det blir jobb. Åter till frukosten på Clarion. För 95 pix (- ja det är sant) får man ägg, bacon, köttbullar, bakad tomat, pålägg, croissant, fil/yoghurt, hemmagjord müsli, dito äppelmos, frukt, kaffe, juice och dagstidningar, you name it. Dessutom en galet god havregrynsgröt med smak av kanel att toppa med rårörda lingon, äppelmos, rostad kokos och pumpakärnor.  
  
![20140404-092701.jpg](/static/img/20140404-092701.jpg)

Så ett tips på lördagsfrukost lyder, havregrynsgröt!  
  
![20140404-092401.jpg](/static/img/20140404-092401.jpg)
1portion

2 dl vatten 1/2 dl havregryn 1/2 dl fiber havregryn 1 msk solrosfrö 1 msk linfrö 1/2 tsk kanel, knappt 1 nypa salt

Blanda det torra ingredienserna. Häll på vatten. Värm på medelvärme på spisen eller kör två minuter i micron. Rör om, ha i mer vatten om den känns för tjock.

Servera med äppelmos, rårörda lingon, torrostad kokos och pumpakärnor. Gärna en skvätt mjölk för den som vill.
