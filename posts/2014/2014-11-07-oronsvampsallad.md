---
title: "Öronsvampsallad"
date: "2014-11-07"
categories: 
  - "allmant"
  - "gronsaker"
  - "tillbehor"
  - "vegetariskt"
tags: 
  - "ingefara"
  - "koriander"
  - "oronsvamp"
  - "soja"
  - "svart-vinager"
  - "vitlok"
---

När man är ute på restaurang så vill man ibland inget hellre än ha receptet på det man ätit. Ofta har vi gått hem och kanske gjort en variant, men som inte blivit i riktigt lika bra.... Då är det lycka när det godaste jag åt på [Dubbel dubbel](http://www.dubbeldubbel.se/restaurang/simrishamnsgatan/) helt plötsligt dök upp i receptform i tidningen Mat & Vänner. Jag hjulade av lycka. Öronsvampsallad! Vi åt en av deras avsmakningsmenyer, fantastiskt gott! Ankburgarna och det rödkokta fläsket var med to-die-for. Men den här svampsalladen var nåt himmelskt. På Möllan hittade vi torkad vit öronsvamp och svart vinäger. Den där svampen ser fantastiskt rolig ut när man kokat den, namnet bärs verkligen upp. Den smakar inte så mycket utan det är konsistensen man är ute efter. Ett måste-tillbehör till dumplings!!  
![IMG_5585.JPG](/static/img/IMG_5585.jpg)
  
![IMG_5587.JPG](/static/img/IMG_5587.jpg)
**Öronsvampsallad** 1 pkt vit öronsvamp, torkad 0,5 dl Soja, typ kikkoman 1 stor vitlöksklyfta 5 cm ingefära

0,5 dl socker 1 näve Koriander 0,5 dl Svart vinäger ( kan bytas ut mot balsamico vinäger) 2 stjälkar salladslök

Låt svampen puttra i rikligt med vatten i 30 minuter eller tills den är mjuk. Sköljden under kallt vatten och strimla sen svampen. Finhacka vitlök och ingefära. Rör ihop soja, socker och vinäger och tillsätt vitlöken och ingefäran. Rör tills sockret löst sig. Blanda svampen med dressingen och salladslöken och låt stå i minst 20 min, gärna över natten. Toppa med koriander innan servering.

Inte nog med den goda maten, så hittade jag ett alldeles ljuvligt, alkoholfritt, alternativ till asiatisk mat, tonic water med fläder.  
![IMG_4779.JPG](/static/img/IMG_4779.jpg)
