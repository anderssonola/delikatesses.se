---
title: "jordärtskockssoppa(igen...) med dekorerade tallrikar"
date: "2014-01-23"
categories: 
  - "allmant"
  - "soppa"
  - "tillbehor"
tags: 
  - "blomkal"
  - "brodmulor"
  - "dill"
  - "jordartskocka"
  - "krasse"
  - "lax"
  - "rodkal"
  - "soppa"
  - "tallrik"
---

Ibland snöar jag in på vissa ingredienser. Just nu är jordärtskockan hårt utsatt. Det är precis som att jag dras till den i hyllan i affären. Oftast då enkelt men otroligt gott. Förra lördagen hade jag inte bestämt någon förrätt till middagen på morgonen. Jag var borta en snabb sväng till affären för att köpa glömda saker till frukosten, men ut kommer jag även med ekologiska jordärtskockor och rökt lax. Jag märkte knappt att jag tog det, men så blev det. Resten till förrätten bestod av kylskåpsrens...  
  
[![20140123-172355.jpg](images/20140123-172355.jpg)](http://import.local/wp-content/uploads/2014/01/20140123-172355.jpg) **Jordärtskockssoppa** 12 portioner 2 kg jordärtskockor, ekologiska såklart 2 potatisar vatten så det täcker, ca 1,5liter 1 msk grönsaksbuljong 2 dl grädde salt och peppar

**Brödsmulor** 2 dagsgammalt bröd rapsolja kryddblandning om man vill, jag hade nåt torkat grönt som jag köpt på marknad. salt & svartpeppar

1 pkt rökt lax, skuren i mindre bitar 1 ask krasse, klippt 2 dillvippor, plockad ett litet blomkålshuvud, plockad till små små miniblomkål en liten klyfta rödkål, finstrimlad

Börja med brödsmulorna Sätt ugnen på 175 grader. Mixa eller hacka till brödmulor modell större. Häll ut på plåt. Ringla över rapsolja och krydda efter behag. Rosta i ugnen i ca 7-10 min. Passa hela tiden så det inte bränner. Ta ut och låt svalna när det känns torrt.

Skala skockorna, potatisen och löken. Skär i mindre bitar, inte så noga, då soppan ska mixas. Stek allt lite lätt först i olja, häll sedan på vatten så set täcker och buljongen. Låt koka sönder, tar ca 15 min, max. Häll i grädde och smaka av med salt och peppar. Mixa med stavmixer. Späd med mer vatten om den blir för tjock. Koka upp igen och smaka av ytterligare.

Lägg tillbehören i tallriken så det ser trevligt ut. Servera soppan vid bordet då gästen satt sig. _**Lök och laktosfri**_ På samma sätt som ovan, men ta bort löken och byt ut vanlig grädde mot laktosfri.
