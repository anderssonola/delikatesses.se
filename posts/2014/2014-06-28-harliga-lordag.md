---
title: "Härliga lördag"
author: Therese Persson
date: "2014-06-28"
categories: 
  - "allmant"
---

För det är det! En sån där galet härlig lördag som får det att bubbla inom mig. Trots att större delen av dagen bestod av jobb. Men jobb med mina fina kollegor som servar, brer mackor, skojar med gästerna och gör galet snygg latte art. Dagen började med att ligga kvar i sängen länge följt av långfrukost med tidning, limpmackor och Lisa Syrén kvittrandes i radion. Sen jobb. När jag dansade hem igen i den galet sköna kvällen kom jag hem till det finaste jag har ( än så länge ❤️...) han hade trippat ner till Hoddorna och köpt alldeles nyrökt lax från de härliga fiskegubbarna. Dessa gubbar alltså. Dom brinner verkligen för sitt jobb. Dom kan allt om havets läckerheter. Dessutom röker dom räkor som får det att vattnas i munnen under denna skrivning. Jag ÄLSKAR fisk och skaldjur. Hoddorna står uppställda vid Malmöhus som ett kulturminne. Från början stod de vid vid Citadellkajen med 25 andra små hoddor som revs 1956. Hoddorna har namn som Hodda 32, Blå Hoddan och min favorit Löjrummet, hehe.  
  
![20140629-072243-26563241.jpg](/static/img/20140629-072243-26563241.jpg)
Ofta är det enkelheten i det hela som gör upplevelsen. Enkelt blev det till middag med. Rökt lax med nypotatis, gräslökssås och en sugarsnapssallad med rädisor.  
  
![20140629-071909-26349924.jpg](/static/img/20140629-071909-26349924.jpg)
 Hoppas ni med haft en galet fin lördag!
