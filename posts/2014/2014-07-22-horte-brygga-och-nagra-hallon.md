---
title: "Hörte brygga och några hallon"
date: "2014-07-22"
categories: 
  - "allmant"
---

Vilken varm sommar det är! Vissa dagar vill jag bara smälta bort. Det ska mycket till för att jag ska bada i havet, men i år har det blivit ett par svalkande dopp. När vi inte ligger på stranden utflyktas det en hel del. Vi har kört kors och tvärs över Skåne. Skåne är fantastiskt vackert och har massor av pärlor att erbjuda. Idag har vi besökt två. [Hörte brygga](https://hortebrygga.se/horte-brygga/), innan Abbekås, var en ny bekantskap för oss. Vilket ställe i världsklass! Precis sånt vi gillar, närproducerat, plockgott och mysig inredning. Precis som på vilken bistro som helst i Frankrike så beställer man en bit bröd, deras eget smör ( himmelskt!), ost, kött och/ eller fisk (rökt där), nåt picklat och en röra (den svarta bönröran var to die for). Nåt svalkande att dricka eller ett gott glas vin, för den som inte kör. Deras isade lemonad var galet läskande. Så mycket hjärta det ligger i det här stället. Nästa gång blir det middag här. Vem vill följa med?  
  
![20140722-173559-63359835.jpg](/static/img/20140722-173559-63359835.jpg)
![20140722-173558-63358117.jpg](/static/img/20140722-173558-63358117.jpg)
  
![20140722-173600-63360536.jpg](/static/img/20140722-173600-63360536.jpg)
  
![20140722-173559-63359123.jpg](/static/img/20140722-173559-63359123.jpg)

Vi fortsatte i Olans uppväxtrakter och körde landsväg med åkrar på båda sidor. Läskigare än berg-och-dalbana med kringelkrokiga vägar, mötande traktorer som går efter devisen störst-kör-först. Döds-kurvan i Gylle är höjdpunkten.... Vi var på väg mot Hallongården för att plocka lite hallon, och dricka en hallonnektar. Denna lilla gård som fått så mycket uppmärksamhet i media och TV. Urmysigt att sitta i trädgården med deras hembakta hallonbakverk, hallonsaft och en termos kaffe. Allt paketerat i en söt korg, inga tråkiga brickor här inte. Getterna och ankungarna som vilar i eftermiddagssolen. I år har de dessutom så mycket bär att det beslutat om självplock för att inga bär ska gå till spillo. Så nu ska de frysas, syltas och bakas en och annan kaka på dessa godingar.  
  
![20140722-175049-64249624.jpg](/static/img/20140722-175049-64249624.jpg)
