---
title: "Om han var min hemmafru"
date: "2014-01-06"
categories: 
  - "allmant"
  - "gronsaker"
tags: 
  - "lasagne"
  - "mandel"
  - "mandelpesto"
  - "pasta"
  - "ricotta"
  - "spenat"
  - "svamp"
---

Vårt nyårslöfte i år är att vi ska laga mer mat från våra många, många kokböcker. En bok som blivit liggande är Lotta Lundgrens **_Om jag var din hemmafru_**. Den har mest använts som skönlitteratur och fnisslektyr. En mycket underhållande pärm med fantastiska bilder. Recepten går inte heller av för hackor, enkelt men otroligt välllagat. Jag har nu ätit recept från boken två dagar i rad och imorgon blir det en tredje (kommer nog dansa hoppsasteg hem från jobbet imorgon) Inte nog med att boken är bra, han den där Ola har stått vid spisen och levererat delikatesserna. Jag har "bara" njutit. Han får bli min hemmafru vilken dag som helst!  
  
![20140106-205733.jpg](/static/img/20140106-205733.jpg)
**Öppen lasagne med spenat, ricotta och mandelpesto** 1/2 dl mandel 25 gram smör 1 citron 1/2 tsk honung 1 stor gul lök 1 vitlöksklyfta ca 250 gram skogschampinjoner och portabella 4 skivor seranoskinka (kan uteslutas) 200 gram färsk spenat 1/2 burk ricotta 2 normalastora lasagneplattor

Rosta mandeln hårt i torr stekpanna och krossa sen i mortel. Ställ åt sidan. Smält smöret och separera sen bort den grumliga bottensatsen. Låt det klara smöret bubbla någon minut tills det dofta knäck. Passa hela tiden! Tvätta citronen och riv den yttersta zesten (det yttersta gula skalet). Rör samman mandelkross, smöret, zest och honung. Smaka av med salt och några droppar citronsaft. Håll varmt, Kok upp rejält med välsaltat vatten till lasagneplattorna. Hacka löken fint, vitlöken finare och svetta genomskinlig i lite smör eller olja. Skiva svampen fint, strimla skinkan(om du väljer att ha med den) och vänd ner i lökfräset. Stek tills svampen fått lite stekyta. Tillsätt spenaten och stek tills den sjunkit ihop. Smaka av med salt och var gärna generös med nymalen svartpeppar. Koka lasagneplattorna mjuka, fiska upp med hålslev eller stekspade. Lägg en på varje tallrik. Fördela spenatfyllningen på ena halvan av plattorna, toppa med en rejäl klick ricotta och svep över resten av pastan. Skeda över den varma mandelpeston och servera ögonaböj!
