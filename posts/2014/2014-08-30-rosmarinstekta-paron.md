---
title: "Rosmarinstekta päron"
author: Therese Persson
date: "2014-08-30"
categories: 
  - "allmant"
---

Gårdagen spenderades med tre härliga brudar, röda kräftor, stor ostbricka, vin, snaps och en fasligt massa tragg mellan sugandet och slurpandet. Vi körde en lite mer sofistikerad fredagsvariant utan hattar och lyktor. Mustascherna åkte fram istället...  
  
![IMG_5341.JPG](/static/img/IMG_5341.jpg)
Så här fina är dom❤️  
  
![IMG_5342.JPG](/static/img/IMG_5342.jpg)
Ingen bra fest utan mustascher.

Vi landade proppmätta i soffan för den enkla men ack så goda desserten. Rosmarinstekta päron med honung och nötter ackompanjerad av vaniljglass. Rosmarin med sin blommiga doft och smak passar ypperligt i desserter. Det var gårdagen det. Idag blev det hotellfrukost, vikingar som slogs i Foteviken, en stunds jobb( vet inte riktigt hur jag ska kunna hålla mig därifrån...) samt gårdagens rester till middag. Imorgon blir det födelsedagskalas för lilla E som blir tre år gammal. Vet ni vad hon önskar sig?! En väckarklocka! Vad hon nu ska med den till. HURRA för lilla E!  
  
![IMG_5340-1.JPG](/static/img/IMG_5340-1.jpg)
**Rosmarinstekta päron med honung & rostade nötter** 3 päron, såna där gula, mjuka, saftiga 25 gram smör 2 kvistar rosmarin 2-3 msk flytande honung 1 dl torrostade nötter, typ hasselnötter och cashew

Vaniljglass

Klyfta päronen, skär bort kärnhuset. Smält smöret och stek päronen så de får färg. Repa av rosmarinbladen i pannan. Häll i honungen. Stek ihop. Ha i nötterna och rör ihop allt lite försiktigt. Servera med vaniljglass.
