---
title: "Flädersaft i långa, långa rader"
date: "2014-06-25"
categories: 
  - "allmant"
---

Varje år ger jag mig ut på jakt efter fläderbuskar i staden. Det kryllar av fläderbuskar i hela Sverige. Buskar som är planterade för att ge en grönare och skönare stad. Varför inte använda dom då?! Som vanligt blev det saft, dock med ett nytt recept i år. Väldigt god, inte så söt och med massor av flädersmak!  
  
![20140625-091416-33256882.jpg](/static/img/20140625-091416-33256882.jpg)

**Flädersaft** _Ca 7 liter_ 100 klasar fläder 4 kg socker 3 påsar citronsyra( 90 gram ) 5 -6 st ekologiska citroner 5 liter vatten

Skölj blommorna och ta bort de grövsta stjälkarna. Tvätta citronerna noga och skär dem i centimetertjocka skivor. Varva citronskivor, citronsyra och blommor i en 10-litershink. Koka upp vattnet och lös upp sockret i vattnet, du behöver en kastrull modell större . Häll den heta sockerlagen över blommor och citroner. Täck med en handduk och låt stå i fem dagar. Rör om varje dag.

Efter fem dagar, sila av saften i silduk/diskhandduk. Jag brukar frysa in saften i dubbla plastpåsar eller PET flaskor. Tänk bara på att inte fylla dom ända upp eftersom saften expanderar när man fryser den.
