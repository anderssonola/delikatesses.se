---
title: "Torsk med rödbetor och citronsås"
date: "2014-11-06"
categories: 
  - "allmant"
  - "fisk"
  - "gronsaker"
tags: 
  - "citron"
  - "citronsas"
  - "pressad-potatis"
  - "rodbetor"
  - "smor"
  - "torskrygg"
---

Frågan är ju vad jag ska skriva om i förtexten idag?! Vädret, den historiska aspekten av dagen ( säger bara 6 november 1632....) eller min mysiga lunch på [Nois](http://nois.nu/Nois_cafe_och_deli.html) idag med fina vänner?! Vädret resulterade iallafall ett par nya fina, varma, randiga vantar, Lütsendagen firades med en bakelse dock utan det obligatoriska kungliga emblemet och lunchen var en alldeles ljuvlig, rykande varm Pho Bo.

På söndag ska vi fira Olas första fars dag med en rutinerad räv, som gjort det 35 gånger innan, min fantastiska pappa. Huruvida det blir nedanstående recept säger jag inte, men detta var jättegott![![IMG_6773](images/IMG_6773-1024x682.jpg)](http://import.local/wp-content/uploads/2014/11/IMG_6773.jpg)

**Torsk med smörstekta rödbetor och citronsås**

4 bitar torskrygg, eller annan vit fisk Mjöl Salt & peppar

400 gram rödbetor 50 gram smör 2 msk rödvinsvinäger

Citronsås 1 citron, saft & zest 2 msk florsocker 0,5 dl vatten 1 dl crème fraiche 1 msk majsstärkelse, maizena 3 äggulor

Riv skalet på citronen och spara det. Pressa ner citronsaften i en kastrull. Tillsätt vatten, crème fraiche och florsocker.

Koka upp och red av med maizena utrört i lite vatten. Tag kastrullen av spisen och vispa försiktigt i smör och äggulor, salta och peppra. Värm upp såsen försiktigt så att den får en krämig konsistens. Tillsätt det rivna citronskalet och ställ åt sidan.

Skala rödbetorna och skär dem i ganska tunna klyftor. Fräs dem på inte alltför hög värme i smör i ca 10 -15 minuter så att de blir mjuka. Tillsätt vinäger mot slutet, salta och peppra. Krydda torskryggen med salt och vitpeppar och vänd dem i vetemjöl. Stek dem i smör ca 3-4 min på varje sida. Servera med rödbetor, citronsås och pressad eller kokt potatis.
