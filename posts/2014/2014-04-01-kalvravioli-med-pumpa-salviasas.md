---
title: "Kalvravioli med pumpa- & salviasås"
date: "2014-04-01"
categories: 
  - "allmant"
  - "gronsaker"
  - "kott"
tags: 
  - "durumvete"
  - "kalv"
  - "pasta"
  - "pumpa"
  - "salvia"
---

Varför gör man inte mer egen pasta? Visst det tar lite tid men det är ju så otroligt gott. Jag rotade fram mammas och pappas pastamaskin som stått förvisad i förrådet i typ 15 år, då jag vet att pappa hade den framme sist. Men den funkar finfint. Vi har mest gjort spegetti, tagliatelle, [öppen lasagne,](http://import.local/2013/03/03/oppen-lasagne/) men undvikt ravioli.... fram tills nu. Dessutom så fick vi en utstansare just till ravioli av min lillasyster efter en av deras reser till Scicilien. Receptet kommer från appen Kokbokshyllan från Alexandra Zazzis "bok".  
  
![20140401-221441.jpg](/static/img/20140401-221441.jpg)
  
![20140401-221412.jpg](/static/img/20140401-221412.jpg)

**Pastadeg** 3 ägg 5 dl durumvetemjöl 1,5 msk olivolja ev lite kallt vatten

Kör mjölet med 2 av äggen i matberedare med degkrok i 8-10 min, det ska bli ett pulver. Tillsätt det sista ägget och olivoljan och blanda så den sätter sig och blir en deg. Häll i lite vatten om den känns stum. Degens ska vara som häftmassa. Låt vila i kylen minst en timme, men kan ligga i kyl inrullad i plastfolie i en vecka.

**Fyllningen** 100 gram kalvfärs 2 vitlöksklyftor 10 salviablad 150 gram ricotta 0,5 dl riven parmesan salt och svartpeppar

Stek färsen i olja med viltlöken. Tillsätt salviabladen. Ställ åt sidan för att svalna, blanda sen i ricottan och parmesanen. Salta och peppra. Lägg i spritspåse eller låt det ligga kvar i skålen och skeda ut fyllningen på pastan.

**Pumpasås** 150 gram pumpa, skuren i tärningar olja att steka i salt och svartpeppar 50 gram smör 1 dl god grönsaksbuljong 10 salviablad ev 1 dl pastavatten

Stek pumpan i olja så den får färg och nästan är klar. Salta och peppra. Ställ åt sidan tills raviolin är klar. När raviolin kokar så smälter man smöret häller i pumpan, salviablad och buljongen och låter det koka ihop. Smaka av.

Pastan kavlas ut i pastamaskin till en tunn platta, vi körde på 7;an som tunnast. klicka/spritsa ut fyllningen med lagom stort mellanrum. Använd en blomspruta och spruta på pastan så den klistrar ihop när du lägger ihop den.Stansa ut raviolin -om du ha en stansare, annanrs skär ut rektanglar och tryck ihop kanterna med en gaffel. Försök få ut så mycket luft som möjligt ur raviolin. Läg de färdiga raviolisarna under en fuktig handduk tills det är dags att koka dom. Koka dom i saltat vatten i 6-8 min. Ta upp med hålslev och häll på såsen. Servera med mer parmesan
