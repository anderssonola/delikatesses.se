---
title: "Sparristarte"
author: therese.persson82@gmail.com
date: "2014-04-13"
categories: 
  - "allmant"
---

Igår firade vi lite förpåsk med svärföräldrarna. Vi bjöd på påskinspirerad middag där vårt lilla lamm spelade första fiol. Vi startade dock med en sparristarte med parmesan och god topping. Vi väntar med äggrullning och äggömmor till nästa lördag då det ska rullas påskgubbehatt och hoppas hare.  
![20140414-214720.jpg](/static/img/20140414-214720.jpg)
**Sparristarte med parmesan** 125 gram smör 3 dl mjöl 1 tsk salt en skvätt vatten

2 ägg 2 äggulor( kan uteslutas) 2 dl grädde 1 dl riven parmesan 1 knippe sparris Svartpeppar

Valfritt tillbehör, lax, rom, parmaskinka, gräddfil, scharlottenlök osv.

Mixa smör, salt och mjöl till en grynig massa. Knåda ihop och ha i lite vatten om den känns torr.

Tumma ut i en form. Ställ i frysen/kylen en kvart. Sätt på ugnen på 220 grader.

Förbered sparrisen genom att knäcka av den nedersta stabbiga delen. Skär i önska längd.

Knäck ägg och blanda med grädde och riven parmesan. Smaka av med svartpeppar.

Grädda pajskalet i 10 minuter. Ta ut och häll på äggblandningen. Lägg på sparris och sätt in i ugnen igen i ca 20 min eller den fått fin färg och stanningen stannat.

Servera ljummen som den är eller med ett gott tillbehör.
