---
title: "Humle & Dumle"
date: "2014-11-11"
categories: 
  - "allmant"
  - "baka"
tags: 
  - "agg"
  - "choklad"
  - "cookie"
  - "dumle"
  - "kaka"
  - "kakao"
---

Instagram är en fantastisk uppfining. Inte nog med att jag kan dokumentera mitt varande och ätande, jag kan få hjälp med att hitta den perfekta skötväskan, _som helt lötsligt var slut i hela riket_, samt att jag kan få inspiration till massa gott som vänner och obekanta lägger upp. Ett sånt moment inträffade förra veckan då min fina kompis Ida gav sig på att baka Dumle cookies. Receptet hade hon hittat på [Jennys blogg.](http://jennysmatblogg.damernasvarld.se/2014/08/27/dumle-kakor/)

![](/static/img/zoom.jpg)

Min galet snygga skötväska från Littlephant....

Den manliga delen av hushållet fullkomligen älskar Dumlekolor, min pappa gillar en _(läs två)_ kaka till kaffet och jag gillar att baka. Win win, då vi skulle ha nåt gott till kaffet i söndags. Så på lördagskvällen öppnades det dumlekolor och rullades bollar vilket resulterade i finfin fika till fars dag. Dessa godingar kommer vara återkommande i vår frys. Upptäckte idag att sega kakor är lika goda direkt från frysen.....

![IMG_6888](/static/img/IMG_6888-1024x682.jpg)

![IMG_6900](/static/img/IMG_6900-1024x682.jpg)

**Sega dumlekakor**

ca 30 st

120 gram smör 1 dl brunt farinsocker 5 dl vetemjöl 1 1/2 dl kakao 1 tsk bikarbonat 1 tsk salt 2 dl socker 2 tsk vaniljsocker 2 ägg 30 dumle, _plus några extra till bagaren...._ 1 dl strösocker, att rulla i

Ställ ugnen på 200 grader ( vanlig ugn, ej varmluft ) Blanda det rumsvarma smöret och farinsockret till en jämn massa, vänd ner socker och blanda ihop. Blanda ner ägen i sockersmeten, blanda väl. Rör ihop vetemjöl, kakao, bikarbonat vaniljsocker i en skål och vänd ner i sockersmeten, arbeta ihop till smidig deg. Förbered Dumlen,öppna och ta bort pappret, häll upp en skål med strösocker och förbered två ugnsplåtar med bakpapper. Fortstätt med degen och rulla ihop till bollar, jag vägde mina till 25 gram. Ta sen bollen och platta ut i handen, lägg på en dumle och rulla sen ihop igen. Rulla bollen i strösocker och lägg på plåt. Lägg inte för tätt. Sätt in i ugnen i ca 8-10 minuter, lite beroende på storlek. De ska spricka lite och lite dumle rinna ut. Låt svalna lite innan servering. _Tänk på att toffeen är socker och blir jättevarmt!_ Går jättebra att frysa.

Galet goda med ett glas mjölk eller en kopp varm choklad med vispgrädde.
