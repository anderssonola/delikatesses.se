---
title: "Söta toppar"
author: Therese Persson
date: "2014-02-11"
categories: 
  - "allmant"
---

Har man bara små tillbehör så kan man snabbt slänga ihop vilken lyxig dessert ( läs glass) som helst. Bär i frysen, festliga strössel eller varför inte galet söta maränger i fina färger.

100 gram ekologisk äggvita (3-4 ägg) 5 gram citronsaft ca 1 msk 50 gram + 50 gram strösocker 100 gram florsocker Snygga karamellfärger

Vispa citronsaft med äggvitorna så skummet reser sig, inte för hårt. Häll i hälften av sockret och vispa på medelhastighet på maskin eller med stora kraftiga tag med handvisp. Häll sen i resten av strösockret och vispa på full styrka så du får en tjock glansig maräng. Sikta ner florsocker och vänd ner det med en slickepott. Dela upp smeten i så många skålar som du vill färga. Tillsätt färg efter tycke och smak. Spritsa upp på plåt och låt stå i ugnen på 100 grader i ca 90 min eller tills de är helt torra.
