---
title: "Den döende svanen"
date: "2014-07-10"
categories: 
  - "allmant"
---

Det är så vaaaaaaarmt! Jag vet att man inte får gnälla men jag svettas som en liten gris. Ingen bris och frisk fläkt här inte. Ser faktiskt fram emot lite sämre väder i helgen.... Har idag varit på glukosbelastning för att utesluta graviditetsdiabetes. Man dricker 250 ml ren sockerlösning på fastande mage, försöker behålla det i två timmar och sen får man stick i fingret. Ingen kulinarisk upplevelse, men heller inte så jobbigt som alla har stönat ur sig. Fick dock ett smart tips om en klyfta citron i handväskan. Det där sista i burken känns galet sött och då var det gott att bita i klyftan innan man sörplade i sig det. När jag väl kom hem igen väntade ett kärt återseende på mig hemma, min fina vän Carin❤️ Vi tog en kaffe i hrm solen. Ikväll blir det mera mys med denna dam och de andra töserna. Så i ugnen "dansar" en Pavlova som ska fyllas med lemoncurd, grädde och alldeles nyplockade, lokala vinbär, körsbär och jordgubbar.  
  
[![20140710-153237-55957838.jpg](/static/img/20140710-153237-55957838.jpg)](http://import.local/wp-content/uploads/2014/07/20140710-153237-55957838.jpg)Den vackra Anna som gett namn åt desserten. Ballerinan är mest känd för sin roll den döende Svanen, vilken jag känner mig som idag...

**Pavlova** 4 äggvitor 4 dl socker 1,5 tsk citronsaft 3 tsk maizena stärkelse

Lemoncurd, eller annan [curd](http://import.local/2012/03/27/grapecurd/) Lättvispad grädde Galet mycket bär och frukt som den toppas med

Separera äggulor och vita. Vispa vitorna hårda, skålen ska kunna vändas upp och ner utan att den rinner ut. Vispa i socker och citronsaft. Vispa tills den är glansig och topparna stannar kvar. Rör sen i maizenan. Fira en 20cm rundel på ett bakplåtspapper och spritsa ut i cirkeln. Avsluta med ett extra lager i ytterkant, så det bildas en liten vall. Grädda 15 min i ugnen på 150 grader, sänk därefter värmen till 100 grader i ytterligare 30 min. Ta ut och känn på marängen, den ska vara hård utanpå och krämig inuti. Om den verkar för mycket krämig, grädda 10–15 minuter till. Låt svalna på galler.

Sen lägger du ett lager curd, toppar med grädde som swirlas med mer curd och överöser den med valda bär och frukt. Servera! Själva marängen kan göras i förväg, men monteringen ska ske precis innan man ska äta den.

Uppdatering! Så här blev den. Galet god efter en fantastisk vegetarisk grillmiddag.  
  
[![20140711-092443-33883846.jpg](/static/img/20140711-092443-33883846.jpg)](http://import.local/wp-content/uploads/2014/07/20140711-092443-33883846.jpg)
