---
title: "Bästa pizzan i staden"
date: "2014-01-15"
categories: 
  - "allmant"
tags: 
  - "gronsaker-2"
  - "mozzarella"
  - "oliver"
  - "pizza"
  - "zucchini"
---

Fredag närmar dig med stormsteg, igen. Fredagsmyset ska ha sitt och då passar det väl ypperligt med en smarrig hemmapizza i bästa stil med grönsaker. Grönsakerna kan med fördela användas till den bästa picknickmackan i baguette dagen efter ....  
  
[![20140116-101959.jpg](/static/img/20140116-101959.jpg)](http://import.local/wp-content/uploads/2014/01/20140116-101959.jpg) **Grönsakspizza** 1 zucchini, ekologisk såklart 8 champinjoner 1 paprika, orange 1 rödlök Olivolja Soltorkade tomater 10 svarta oliver 1 grillad paprika, inlagd i glasburk..._hrm köpt på Ica_ 2 msk kapris Salt & peppar Oregano

**Tomatsås** 10 cocktailtomater 1 rejäl skvätt olivolja 3 vitlöksklyftor, finhackade Salt och svartpeppar

1 mozarella, buffel är godast

[Pizzadeg](http://import.local/2012/01/15/pizza/) (det finns färdig, kavlad och klar om man inte vill vara Stålmannen fredagkväll...)

Sätt ugnen på 200 grader. Skär zucchini på längden 2 gånger så du har långa kvartar. Skär av den svampiga delen och skär sen lagom stora bitar. Klyfta svamp, lök och paprika. Lägg på bakplåtspapper, ringla över rikligt med olivolja. Salta & peppra. Ställ ini ugnen i ca 20 min. Rör då och då. Ta ut och häll upp i bunke. Höj ugnen till 220 grader( ha gärna ugnsstenar inne från början för extra frasig botten). Gör tomatsåsen. Skär tomaterna i mindre bitar, hacka vitlök och låt allt steka i en rejäl skvätt olivolja. Sänk värmen och låt koka ihop. Hacka soltorkade tomat, grillad paprika och kapris grovt. Blanda ihop detta med oliverna och de varma grönsakerna, smaka av med salt och svartpeppar. Låt stå en stund så att det ljummar. Baka ut pizzadegen till en rundel, bre på tomatsås och dra mozzarellan i mindre bitar och strö ut på pizzan. Sätt in i den varma ugnen och grädda. Ta ut och skeda upp grönsakerna och avsluta med en nypa oregano över härligheten.

Servera genast!
