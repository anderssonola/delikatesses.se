---
title: "Picknickmackan"
date: "2014-04-30"
categories: 
  - "allmant"
---

Hurra det är söndag, solen skiner och jag är ledig. Idag finns det inget annat att göra än att packa filten, dagens tidning, en flaska vatten, en termoskaffe, en påse nybakade bullar och dessa finfina picknickmackor. Sätta sig på en plätt i Kungsparken och bara vara. Do it!  
  
![20140504-092153.jpg](/static/img/20140504-092153.jpg)
**Picknickmacka med lammkorv** **_4 mackor_** 8 skivor surdegsbröd 4-6 lammkorvar 2 grillade paprikor 10 mjuktorkade aprikoser eller färska Ruccola 150 gram fetaost

**Ruccolakräm** 1/2 liter ruccola 1/2 vitlöksklyfta 1/2 dl solroskärnor 1/2 dl rapsolja 1/2 röd chilipeppar 1 dl turkisk yoghurt Salt & svartpeppar

Gör ruccolakrämen genom att mixa alla ingredienser utom yoghurten som tillsätts sist. Stek/grilla lammkorvarna. Grillar du egen paprika, dela dom på mitten, ta ut kärnhuset och lägg med skalsidan upp i en ugnsfast form. Ringla över lite olja och sätt in på grill i ugnen. Paprikorna ska bli svarta i skalet. Ta sen ut dom och skölj i kallt vatten och dra bort skalet. Dela varje halva i tre bitar. Bre på ruccolakrämen på alla 8 skivorna, lägg 4 skivor åt sidan. Lägg på paprika, fördela fetaost, ruccola och aprikoser på mackorna. Dela korvarna på längden och lägg på mackorna. Lägg på toppmackan och slå in i smörgåspapper.
