---
title: "Kaffe & twistpåsar, bebisgos och matleveranser"
date: "2014-10-29"
categories: 
  - "allmant"
  - "kott"
tags: 
  - "bebis"
  - "fikakorg"
  - "fina-vanner"
  - "lasagne"
  - "lok"
  - "mejram"
  - "notfars"
  - "oregano"
  - "pasta"
  - "timjan"
  - "zucchini"
---

När man får bebis så är det ganska många som vill hälsa på för mys. Vilket är fantastiskt superkul! Nyfödda äter, sover, gosar ( i määääängd) och behöver då och då en ny blöja. Låter kanske inte så jobbigt, men det tar sin lilla tid och ork. Då är det fantastiskt med släkt och vänner som hälsat på med fika- & matkorgar. Vi har sluppit fixa och kunnat ägna oss helhjärtat åt gäster och vår lilla fining. Vårt skafferi har varit laddat med kaffe och twistpåsar för de som vill ha en spontanfika. I söndags var fina Anna med familj här. Trots två aktiva barn, hus och vintertidsomslag (som ställde till det med sömnen för barnen) så fixade hon fika, drömgod chokladmoussetårta (recept kommer), och supergod lasagne till oss allihop. DU är toppen!❤️ TACK alla ni andra för god fika och mat!!  
  
[![IMG_5619.JPG](images/IMG_5619.jpg)](http://import.local/wp-content/uploads/2014/10/IMG_5619.jpg) **Tvåbarnsmammans lasagne** 6 personer

600 g nötfärs 1 stor gul lök 1 zucchini 1/2 dl balsamvinäger, mer eller mindre efter smak 1 fp krossade tomater, ekologiska örtsalt peppar en nypa socker oregano, timjan, dragon och mejram

3 dl creme fraiche 2 dl grädde örtsalt 2 dl vällagrad ost/parmesanost

lasagneplattor, välj själv torra eller färska

Värm ugnen till 220 grader.

Skala och finhacka löken, skär ner zucchinin i småbitar, stek detta mjukt i en gryta. Tag av från plattan . Bryn köttfärsen, tillsätt balsamvinäger, krossade tomater, örtsalt, peppar, socker och örter. Blanda i lök och zucchini. Låt puttra och smaka av med eventuellt lite mera salt. Varva köttfärssåsen med lasagneplattor i en ugnsfast form. Vispa samman creme fraiche, grädde och salt till en tjock kräm och häll över. Riv osten och sprid ut den i ett jämnt lager. Ställ in formen i nedre delen av ugnen, så inte osten bränns. Gratinera i cirka 30 minuter eller tills pastan känns klar.
