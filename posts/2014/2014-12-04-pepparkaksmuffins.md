---
title: "Pepparkaksmuffins"
date: "2014-12-04"
categories: 
  - "allmant"
  - "baka"
tags: 
  - "gradde"
  - "mjuk-pepparkaka"
  - "morot"
  - "muffins"
  - "pepparkakskrydda"
  - "rarorda-lingon"
---

Jul, jul strålande jul!!! Snart är det dags! Men först ska det glöggmysas och lussefikas. Det traditionella mandelmusselbaket går av stapeln imorgon, pepparkaksbalunsen på lucia och lilla mjuka pepparkasfesten är redan avklarad. Mjuk pepparkaka är en stor favorit som jag lätt kan äta året om. Passar lika bra till jordgubbsaft som till julkaffet eller en varm choklad. Jag brukar göra muffins ibland, istället för traditionell-kaka-i-sockerkaksform. Jag förenklar dessutom receptet med ett sockerkaksrecept som får sig en beklädnad av pepparkakskryddor och lite morot, för saftighetens skull. En ulv i fårakläder helt enkelt. Lätt som en plätt. Dessutom lyxar vi till det med lättvispad grädde och några rårörda lingon alternativt granatäpplekärnor. [![IMG_6832](/static/img/IMG_6832-1024x682.jpg)](http://import.local/wp-content/uploads/2014/11/IMG_6832.jpg)Vår lilla tomtenisse❤️ [![IMG_6821](/static/img/IMG_6821-1024x682.jpg)](http://import.local/wp-content/uploads/2014/11/IMG_6821.jpg) **Pepparkaksmuffins** 15 st 2 ägg 2 dl socker 3 dl mjöl 2 sk bakpulver 2 msk pepparkakskrydda 1 fint riven morot 1 dl mjölk 75 gram smör

Sätt ugnen på 175 grader. Vispa ägg och socker luftigt och pösigt. Smält smöret och häll i mjölken så det svalnar. Blanda de torra ingredienserna och rör i det i äggsmeten. Häll över vätskan och rör ihop til en slät smet. Tillsätt morötterna. Skeda upp i muffinsformar i en muffinsform. Grädda mitt i ugnen i 15 min, testa med sticka så de inte är kletiga.

Servera som dom är eller med en klick lättvispad grädde och några rårörda lingon eller granatäpplekärnor.
