---
title: "Söndagstacos"
date: "2014-08-03"
categories: 
  - "allmant"
---

Jojo, ibland äter vi med tacos, dock inte fredagstacos. Vi äter söndags fishtacos. Inget ont om svennebanantacos med majs, färdigkrydda och gurka, men detta recept slår det med hästlängder. Dessutom slängde jag ihop en majssoppa som den där Ola, som säger sig inte gilla majssoppa, tog dubbla portioner av...  
  
[![20140805-192706-70026446.jpg](/static/img/20140805-192706-70026446.jpg)](http://import.local/wp-content/uploads/2014/08/20140805-192706-70026446.jpg) **Fisktacos** 300 gram torsk eller kummel 1 dl vetemjöl 2 ägg 1-2 dl panko Kryddor , spiskummin, salt, peppar, oregano, paprikapulver

**_Kålsallad_** Ett halvt litet rödkålshuvud 2 vårlökar 1 stort knippe koriander 1/2 röd chili 1 lime, saft och zest 1 vitlöksklyfta 3 msk neutral olja, typ raps Salt och peppar

**_Guacamole_** 2 avokado 1 liten tomat 1 vitlöksklyfta 1/2 lime, saften Salt

Tillbehör Små tortillabröd Salsa, hur stark du vill Koriander Tunt skivad lök [Majssoppa](http://www.tasteline.com/Recept/Neas_majssoppa_med_chili_och_koriander)( jag gör halva detta receptet och tillsätter lite yoghurt, tabasco och cayennepeppar )

Gör kålsalladen först. Strimla kålen, vårlöken, chili, koriander och vitlöken. Blanda ihop, riv limzesten, pressa i saften och blanda med olja. Salta och peppra. Ställ åt sidan.

Gröp ur båda avokadosarna (heter det så?!) hacka en liten tomat, riv vitlöken och pressa i lime. Jag gör detta enklast i morteln. Lägg med avokadokärnorna så blir den inte brun. Salta efter tycke och smak.

Skär fisken i fiskpinnestora bitar. Knäck äggen i en tallrik, mjölet i en och panko i en tredje. Krydda fiskbitarna och doppa sen i mjöl, följt av ägg och sist i panko. Stek på medelhög värme i 2 min på varje sida, i smör och olja.
