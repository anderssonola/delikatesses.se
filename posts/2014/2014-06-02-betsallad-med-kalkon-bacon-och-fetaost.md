---
title: "Betsallad med kalkon, bacon och fetaost"
date: "2014-06-02"
categories: 
  - "allmant"
  - "gronsaker"
---

Igår var vi en sväng på Malmö garden show i slottsparken. Det är ett miniformat av  det engelska Chelsea flower show. Oj så mycket fint där fanns. Inte nog med den vanligt prunkande trädgården i slottsträdgården och de små kolonilotterna. Slottsträdgården hade utökats med konstnärers växtliga syn på olika teman, drömbalkonger och gröna oaser. Stor marknad med allt från representanter för pelargonsällskapet till handelsträdgårdar som sålde blommor och små grönsaksplantor. Man blev galet sugen på en egen lite trädgård med egen odling av både vackra blommor och goda växter som man sen kan tillreda på allehanda vis. Jag fortsätter i min drömvärld och ger er ett finfint recept på en härligt somrig sallad.

![](/static/img/10354164_725677584151716_6398980565411678518_n.jpg)

Vem hade inte velat bli bjuden på en middag i denna oas?

![Malmö Garden Show 2013](/static/img/MG_5875-550x825.jpg)

Trädgårdsmarknad  
  
![20140602-095537-35737601.jpg](/static/img/20140602-095537-35737601.jpg)
**Betsallad med kalkon, bacon och fetaost**

_**2 stora portioner**_

1 kalkonfilé

2 msk japansk soja

4 msk sweet chilisås

2 vitlöksklyftor

3 stora gulbetor

5-8 små röda delikatessrödbetor

bladspenat och mangold

140 g bacon, skuret i mindre tärningar

1 pkt fetaost

1/2 dl rostade valnötter

balsamvinäger och olivolja

 

Börja med att koka betorna, med skalet på, i saltat vatten. De stora tar ca 45 min och de små 30 min. Känn med sticka. Marinera kalkonfilén med soja, sweet chili och vitlök. Sätt ugnen på 175 grader. Sätt i termometer på 70 grader.

När betorna är klara, skölj under kallt vatten. Dra bort skalet och skiva/klyfta till lagom stora munsbitar.

Stek bacon i torr stekpanna. Låt rinna av på papper. Rosta valnötterna i torr stekpanna, passa så de inte bränns.

Lägg upp bladspenat och betor på ett fat. Smula över fetaosten och baconet. Skär kalkonfilén i skivor och lägg på. ringla över olivolja och balsamvinäger. Strössla över de rostade valnötterna. Enjoy!
