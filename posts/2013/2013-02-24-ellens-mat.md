---
title: "Ellens mat"
date: "2013-02-24"
categories: 
  - "allmant"
---

För 1 ½ år sen föddes världens finaste lilla tjej, tillika min systerdotter Ellen! Denna lilla stjärna fylld med energi, så mycket kärlek och inga måsten. Precis som resten av familjen så är Ellens föräldrar mycket intresserade av mat och är måna om vad deras lilla tjej stoppar i sig. Att göra egen barnmat tar sin stund, men om man då tycker att det smakar gott själv så kan man lika bra passa på att göra middagen till övriga i familjen av precis samma råvaror. Tillsätt lite mer krydda och skippa att mixa maten.

Detta lilla recept tiggde jag till mig efter att ha smakat Ellens mat (mixad). **Ellens böngryta** 1 liten gul lök

2 vitlöksklyftor

8-10 skogschampinjoner

1 msk rapsolja

1 burk krossade tomater, ekologiska

1 dl matlagningsgrädde

1 burk stora vita bönor

salt, svartpeppar och oregano

bulgur eller pasta att servera till

salladsmix med rostade pumpa- & solrosfrö

Hacka lök, vitlök och klyfta svampen. Stek på medelhög värme till lök och svamp fått färg. Häll på tomaterna och grädden, låt koka ihop. Salta och peppera (detta utesluter du till bebisen). Krydda med oregano efter tycke och smak. Skölj bönorna och häll sedan i dom och koka upp igen.

Servera med bulgur/pasta och en sallad med rostade frön. Till bebisen kan man göra potatismos alternativt risoni och röra ihop allt och frysa in i små portioner.  
  
![20130224-213354.jpg](/static/img/20130224-213354.jpg)
