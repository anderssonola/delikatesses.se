---
title: "Kvitten ❤ manchego"
author: Therese Persson
date: "2013-02-08"
categories: 
  - "allmant"
tags: 
  - "kvitten"
  - "macka"
  - "manchego"
  - "marmelad"
---

Nu ska jag göra liiiite reklam. Som de flesta som läser denna blogg vet, så jobbar jag numera på Barista fair trade coffee på Emporia. Som om det inte räckte att få sälja kaffe som ser till att alla får betalt för sitt arbete och att det sker under schyssta förhållanden, så har vi (säger vi eftersom jag känner mig så hemma) en riktigt mumsig meny. Allt som bara går är eko och fair trade. Men en favorit har blivit mackan med manchego och kvittenmarmelad, heavenly!

Manchego är en pastöriserad hårdost gjord på fårmjölk. Men kvitten då?! Ett träd med små päronliknade frukter, oätliga råa men ljuvlig i marmelad. Doftar tuttifrutti när den är mogen. När man kokar marmelad på den behöver man inga konstiga tillsatser eftersom kvitten i sig själv innehåller mycket pektin. Kvitten går nästan bara att odla i södra Sverige eftersom det är mycket känsligt för frostskador. Är vanlig i södra Europa och man tror att just ordet marmelad kommer från det portugisiska namnet på kvitten- marmelo.

**Manchego ❤ kvitten-macka** 2 mackor, 1 till dig och en till någon du tycker om ❤

2 surdegsbagutter Färskost Manchego [Kvittenmarmelad](https://granivor.blogspot.se/2007/10/kvittenmarmelad.html?m=1) Ruccola

Skär bagutterna, bre på färskost på båda sidorna, skär 1/2cm tjocka skivor av manchegon, typ 2-3 bitar var. Lägg på en nypa ruccola, sen osten. Toppa med marmelad. Lägg ihop och ät!

![20130208-081707.jpg](/static/img/20130208-081707.jpg)

Glöm inte gå in och kika på [www.barista.cc](https://www.barista.cc/) för att läsa mer om Stammiskortet och vårt samarbete med FN.... #skulleblivitreklamare
