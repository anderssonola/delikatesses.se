---
title: "Stenåldersmat"
date: "2013-12-02"
categories: 
  - "allmant"
  - "kott"
  - "ol"
  - "tillbehor"
tags: 
  - "fingerfood"
  - "revben"
  - "sticky"
---

Har ni sett julkalendern?! Verkar mycket lovande. Bra skådespelare och baserad på ett barndomsminne hos mig. Jag lånade böckerna om Familjen Hedenhös hos bibliotekarie Ulf på Ljungdalabiblioteket. (Jag fick alltid en påminnelse om att jag inte lämnat tillbaka böckerna i tid...) Så idag får det bli nåt som Ben, Knota, Sten & Flisa hade uppskattat. >[![20131202-235911.jpg](/static/img/20131202-235911.jpg)](http://import.local/wp-content/uploads/2013/12/20131202-235911.jpg) _Receptet funkar lika bra till vilket sportevenmang på TV som helst..._

**Sticky ribs** 1.5 kg kamben **Spice rub** 1 msk finhackad lök 2 vitlöksklyftor, finhackad 1 tsk senapspulver 1 tsk rökt paprikapulver 1 tsk chilipulver 1 tsk spiskummin 1 tsk oregano 1 tsk farinsocker 1 msk salt **Stickysåsen** 1 flaska worchestersås 2,5 dl farinsocker 1 dl snäll whisky 1/2 dl rom 1 finhackad lök 1 hackad tomat 2 msk Heinz ketchup 1 msk senapspulver 1 tsk kanel 1 tsk spiskummin 1 tsk chilipulver 1 tsk paprikapulver 2 lagerblad 1 tsk salt skalet från en hel apelsin 1 hackad jalapeno 2 lime, att pressa över när det är klart

Blanda ihop allt till rubben i en mortel. Gnid in kambenen och ställ i kylen (får gärna stå en timme eller två...) Blanda allt till stickysåsen och låt bubbla på medelhög värme i ca 15-20 minuter. Stek kampenen hastigt i en grillpanna/stekpanna så de får lite färg. Lägg i en ugnsfast form och häll på såsen. Täck med folie och ställ in i ugnen på 175 grader i ca 1,5 timme. Vänd revbenen ett par gånger och ös med såsen. När köttet lossnar av sig själv när man sticker en sked mellan benen är det klart. Skär i mindre bitar och lägg upp. Klyfta limen och servera!
