---
title: "Rooibos"
author: Therese Persson
date: "2013-03-27"
categories: 
  - "allmant"
---

Upp med en hand alla ni som dricker rött te! Tänkte att vi skulle reda ut det är en gång för alla.

Lite slarvigt kallar vi rooibos för rött te. Rooibos är inte från teplantan, inte ens från Asien. Rooibos betyder röd buske på afrikaan. Busken växer bara i Sydafrika i ett visst område 25 mil norr om Kapstaden. Buskens blad torkas liksom tebladen och smaksätter dryck, men här skiljer sig vägarna. För att få ut mer smak så rullar man bladen och låter dom jäsa nergrävda i jorden, därefter strimlas dom. Vi har druckit rooibos i Sverige sen 1700-talet, men då som medicin. Rooibos ska tydligen vara bra både mot astma, hösnuva och mildra kolik....

Rooibos är ett superbra kvällste då det inte innehåller tein som är koffein och får många av oss att inte riktigt kunna somna när det dags för kudden. Så för att inte bara göra en vanlig kopp te så kommer här ett litet recept som får vårkänslor i svallning och man längtar lite mer efter en solvarm vägg att luta sig mot.

 
## **Rooibosiste - ekologikst såklart!**

1 tsk ekologiskt rooibos i tesil 1 skiva ekocitron, allt för att slippa beska och gifter... 4 dl vatten (1 dl 96 grader och 3 dl kallt) 6-8 isbitar

Värm 1 dl vatten till 96 grader, det ska bara nästan koka.Häll vattnet på tesilen och låt dra i ett par minuter. Skär under tiden en citronskiva och ta fram isen. Fyll upp med kallt vatten, pressa citronen lite lätt och lägg i. på med iskuberna och sen är det bara att njuta. Låt tesilen vara kvar ett tag efter så du får ut riktigt mycket smak, kan ligga i i 8 minuter utan att det blir beskt.
