---
title: "Glögg"
date: "2013-10-28"
categories: 
  - "allmant"
---

Simone rasar och drar utanför fönstret. Jag kryper upp i soffan med en god kopp te och inser att det är mindre än 2! månader kvar till julafton och innan det ska det hinnas glöggmysas med pepparkakor, pyssel och nötknäckande. Varje år har vi sagt att _"-i år ska vi göra glögg"_, men det har aldrig blivit så. Men så idag tog jag mig 5 minuter för att blanda min egen glögg. Receptet är ett välbeprövat GP-recept som man hittar på de flesta bloggar.  
  
![20131028-234350.jpg](/static/img/20131028-234350.jpg)
2,5 kg socker 1 paket jäst 5 potatisar, råa skalade 1 påse kardemummakärnor 1 påse nejlikor 5 cm skalad ingefära 1 pkt russin 5 liter svagdricka 1 10- liters hink plastfilm

Blanda alla ingredienser och rör om. Täck med plast och gör ett par hål med en potatis/kaksticka. Ställ i en garderob i 6 veckor. Efter 6 veckor använd en hävert för att fylla tomma, rena flaskor. Du vill inte ha med bottensatsen...
