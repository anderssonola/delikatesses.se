---
title: "Höstmat"
date: "2013-11-26"
categories: 
  - "allmant"
---

Ja frågan är om det är höst- eller vintermat. Vi skördade persilja i trädgården den 19 november, men nu har det varit ett par frostnätter så nja jag vet inte. Det jag dock vet är att vi gillade måndagsgrytan som fick spela huvudroll igår kväll. Härliga äpplen, cider och dragon. Dessutom ett bra tips att piffa upp riset på. Grundreceptet är hämtat från Tommy Myllimäki.  
  
![20131126-231826.jpg](/static/img/20131126-231826.jpg)

**Höstig kycklinggryta** 900 gram drumsticks, eller annan kycklingdel En klick smör Rapsolja 1 gul lök, finhackad 2 små svenska äpplen, skuren i små bitar. 33 cl torr cider 3 dl kycklingbuljong 2 dl grädde 1,5 msk hackad fransk dragon 2 msk hackad kruspersilja 100 gram färsk spenat

3 dl långkornigt ris 6 dl vatten 1 kycklingbuljongtärning 1 lagerblad

Bryn kycklingen i olja och smör i pannan på medelvärme. Lägg i lök och äpple och låt steka ytterligare någon minut. Häll på cidern och låt koka in. Häll sen på buljongen och låt detta sjuda till hälften. Häll i grädde och koka upp igen. Sätt på riset med buljong och lagerblad. Nu är det dags för provsmak, salta, peppra och ha i dragonen. Låt puttra ytterligare några minuter. Sist har du i spenat och persilja precis innan servering. Servera med riset.
