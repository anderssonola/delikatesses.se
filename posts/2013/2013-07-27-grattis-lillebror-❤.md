---
title: "Grattis lillebror ❤"
date: "2013-07-27"
categories: 
  - "dryck"
tags: 
  - "champagne"
---

Idag kan det inte bli något annat än en rekommenderad champagne!!! Jag har blivit moster för andra gången till en liten kille❤ Älskade lilla E har blivit (liten) storasyster. Hon kommer bli den bästa, precis som sin mamma!

Vi öppnar grimman och skjuter ut korken i ett jätteHURRA för mosters lille kille!

**Piper -Heidsieck Brut, nr 7332 299;-** _Finns dessutom som Baby (piccolo)..._ Det är något speciellt med champagne, men hur ska man välja vilken man ska köpa? Den som är dyrast, den som är mest känd eller den som faktiskt är bäst? För många är champagne en sällanköpsvara, andra avnjuter den bubbliga drycken ofta. Kanske har du, precis som Marilyn Monroe på sin tid och filmfestivalen i Caanes Piper-Heidsieck som det självklara valet?! Piper-Heidsieck vann 2006 guld, som enda standardchampagne, i blindtestet på prestigefyllda International Wine Challenge. Champagnen lagras dubbelt så länge än de 15 månader som det är lag på. Den brödiga smaken som är typisk för drycken hinner mogna och utvecklas till en komplex men samtidigt mjuk ton. Den innehåller alla tre godkända druvor, pinot noir, pinot meunier och en liten del chardonnay. Så smakar det: _**Mycket god och trevlig standardchampagne. Doften är inbjudande med toner av gula äpplen, rostat bröd och krita. Smaken är frisk och ungdomlig där tydliga inslag av citrus, lime och lätt brödighet fyller gommen.**_ Mycket champagne för pengarna. Drick den som den är eller servera den till nyskördade gula tomater, vars syra gifter sig med drycken. Strö över lite flingsalt and voila!  
  
![20130727-064435.jpg](/static/img/20130727-064435.jpg) Var 6:e sekund öppnas det en flaska Piper-Heidsieck någonstans i världen....
