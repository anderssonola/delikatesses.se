---
title: "Äggtoddy"
date: "2013-03-30"
categories: 
  - "allmant"
  - "dryck"
---

Påsken är en konstig högtid som vi firar genom att säga Glad påsk till varandra, dricka lite snaps och trycka en massa ägg. Under några timmar på påsken äter vi 6 miljoner! ägg i timmen enligt någon källa jag läste, tror det var en Mat-tidning. Men äggen behöver inte bara medverka i kokt form utan även i rå, vispad dito. Äggtoddy! En himmelsk liten dryck som passar så där ypperligt mellan kaffet och äggrullningen. I Finland serverade man Hobbel bobbel som dessert, fluffigt vispade äggulor med socker, under 1960-talet.

Utrikes dricker man eggnog till jul och Thanksgiving.

Påska lite imorgon med en äggtoddy!

**Äggtoddy** 4 små glas

8 äggulor 5 msk socker 5 msk cognac eller rom ( använder man rom kan man med fördel hälla i en msk kakao i smeten)

Separera äggen. Häll på socker och vispa allt fluffigt. ( lite fusk med elvisp) När det är vitt och fluffigt häll på spriten. Spä med varmt vatten om den känns tjock.

Tips! Frys in äggvitorna. Skriv bara hur många det är, sen kan de vispas fluffiga när man är sugen på maräng.Håller ca 1 år i frysen.

  
  
![20130330-233303.jpg](/static/img/20130330-233303.jpg) Alla sätt utom elvisp är tillåtna....
