---
title: "Mumsbitar"
date: "2013-07-14"
categories: 
  - "allmant"
  - "fisk"
  - "gronsaker"
  - "kott"
  - "tillbehor"
---

![20130715-100157.jpg](/static/img/20130715-100157.jpg)
  
En härlig trädgårdsfest utspelade sig i helgen och vi fick vara med i öppningsakten. Det skulle serveras någon form av snitt till fläderbålet. Att göra nåt traditionellt med tunnbröd är ju inte riktigt min grej, så det fick bli "mumsbitar" på sked med smaker som hörde den skånska slätten till, det mesta iaf. Vi tog den enkla vägen med köpta skedar, men börjar man rota så har man nog fler skedar än man tror i lådorna. Varje recept ger ca 50 skedar.

**Potatiscreme med romtopping & citronkrull** 500 gram mjölig potatis 150 gram smör 300 gram cream fraîche 15-20 gram socker 20 gram salt Peppar

Rom, löjrom eller annan rom Dillvippa Citroncest

Skala och koka potatisen. Mixa potatis med cream fraîche och smör. Smaksätt med salt & socker. Plocka dillen, riv/ciselera citronskalet. Spritsa ut potatiscremen, toppa med så mycket rom du vill, en liten dillbit och citroncesten. Dra ett varv med svartpepparkvarnen.

**Rödbeta med brynt-smör-remoulad & picklade rubiner**

1 knippe rödbetor

2 dl rödbetslag från inlagda rödbetor 3 gelatinblad

1-2 äpple, syrligt 1 charlottenlök 150 g smör 1 tsk curry 1 äggula 1/2 tsk Perstorpsättika

Koka rödbetorna tills de är lite al dente. Lägg gelatinet i kallt vatten. Koka under tiden upp rödbetslagen. Lägg i gelatinet så det smälter. Häll i en vanlig lunchlåda och ställ kallt. Finhacka löken och äpplet. Stek det med curryn i lite olja. Låt svalna. Kläck i 2 äggulor och ättikan. Rör om. Bryn smöret så det blir då där härligt brunt och luktar nötigt. Häll av i en bringare så det svalnar. Vispa i en tunn stråle av smöret i lök- & äppelblandningen. Häll tills det bara är bottensatsen kvar av smöret. Smaka av med salt & peppar. Skär ett rutmönster i gelén och ta upp tärningar. Klyfta rödbetorna, en liten klick remoulad och sen en rubin på toppen.

**Ebbapesto med spickechips**

4 dl gröna ärtor, Ebba såklart! 1 dl rostad cashewnötter 2 msk grekisk yoghurt 50 gram västerbottenost/parmesan Salt och peppar

5 skivor spickeskinka

Mixa alla ingredienser till peston och rosta spickeskinkan på bakplåtspapper i 200 grader. Spritsa peston på skeden, knäck chipsen i lagom stora bitar och stick en bit i peston.

**Laxcheviche -från en annan slätt** 200 gram lax, fryst 2 dygn innan 1 röd grapefrukt 1/2 grön chili 1 lime 1/2 gurka 1/2 rödlök 1 knippe koriander

Hacka allt fint och rör ihop. Låt stå minst två timmar och smaka av med mer lime & salt. Servera på skedarna.  
  
![20130717-094254.jpg](/static/img/20130717-094254.jpg) Galet roligt att vara festfixare...;)
