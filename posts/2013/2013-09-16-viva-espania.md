---
title: "Viva Espania"
date: "2013-09-16"
categories: 
  - "dryck"
  - "tillbehor"
---

Imorgon bär det upp och iväg! Vi styr mot Barcelona ett par dagar. Det ska firas lite 60 års dag, turistas, ätas tapas och drickas rigorösa mängder cava!

Det var under vinlusens framfart som spanjorerna sneglade på grannarna Frankrike. Distriktet Penedes, där den mesta cavan framställs, såg fördelen med ett mousserande vitt vin. Cava betyder källargrotta, vilket är precis där cavan blir bubblig. Den andra jäsningen sker i just källargrottor. Cava tillverkas mestadels av druvorna Parellada (ger elegans och mjukhet), Macabeo (ger friskhet och kraft) och Xarel·lo (bidrar med syra, stabilitet och hög alkoholhalt). Övriga tillåtna druvor är Chardonnay samt mindre mängder av Monastrell och Pinot Noir.

Så var det lite tips med....  
  
![20130916-222011.jpg](/static/img/20130916-222011.jpg) Återigen vill jag slå ett slag för denna goding som bara måste bli ett ordinarie inslag på Systembolaget. 
**Castillo Perelada** ,Cava Brut Reserva nr 77219 Små, små bubblor som stiger som fina pärlband i glaset. Delikata blommiga och fruktiga aromer med mognadston. Den är helt enkelt galet bra!! Beställ!
