---
title: "Gnocchi di patata con salsa di pomodoro gratinati al forno"
date: "2013-10-17"
categories: 
  - "allmant"
---

Vissa dagar lägger vi flera timmar på matlagning, med att hacka, reducera, emulsioner osv, medan vi vissa dagar bara vill att det ska gå fort men ändå vara vällagat. Som tur är tar detta inte lika långt tid att laga som namnet är långt.Vi hittade [detta lilla receptet](https://www.recept.nu/paolo_roberto/varmratter/gronsaker__potatis_och_andra_rotfrukter/gnocchi_di_patate_con_salsa_di_pomodoro__gratinati_al_forno/) som går väldigt fort (om man struntar i att göra egen gnocchi). Löken behöver inte hackas, bara delas och det yttersta skalet avlägsnas,koka ihop en stund, blanda och sen ett par minuter i ugnen. Mycket tid att göra annat på helt enkelt, eller bara ta en välbehövlig paus.  
  
![20131017-114006.jpg](/static/img/20131017-114006.jpg) _Barnsligt gott_

**Gnocchi di patata con salsa di pomodoro gratinati al forno** 1 pkt gnocchi, 500g ( man kan göra egna, men då går det inte så fort) 1 gul lök, skalad och kluven på mitten 4 vitlöksklyftor, hela skalade 3 msk olivolja 1 brk krossade tomater 1 brk passerade tomater 10 basilikablad, hackade salt och svartpeppar 2 mozzarella, ekologisk såklart riven parmesan

Ruccolamix 1/2 rödlök, finhackad 4 msk olivolja 2 msk rödvinsvinäger, eller tills du är nöjd med syran salt och peppar

Olja i en panna, medelvärme och sen i med löken, och vitlöken. Den ska inte få färg. Sen häller du på de båda tomaterna, salt, svartpeppar och den hackade basilikan. Låt puttra i 45 minuter. Rör då och då. Koka gnocchin enligt anvisningarna eller tills de flyter upp på ytan. Sätt på ugnen på 200 grader. Ta fram en ugnsfast form. Häll på gnocchin, riv mozzarellan i mindre bitar, riv över parmesan, spar lite till toppen.... Häll på såsen och riv över sista parmesanen. Sätt in i ugnen på 200 grader i 15-20 min. Servera med salladen. Dressingen blandar du bara i en burk med lock och skakar, skakar.
