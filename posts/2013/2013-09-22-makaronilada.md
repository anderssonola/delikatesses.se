---
title: "Makaronilåda"
date: "2013-09-22"
categories: 
  - "allmant"
---

Ibland tar fantasin på nya rätter slut. Det är då vi går tillbaka till grunden. Våra matminnen från förr. Då vi bodde hemma, när man blev inkallad för att maten var klar och det bara var att njuta. Jag tackar mamma och pappa för all god vällagad mat jag fått under min uppväxt. Mest pappa då det är han som varit den stora inspiratören med att våga laga på känsla. En rätt som återkom var makaronipudding, serverad med lingonsylt och morotssallad. Man behöver inte använda bacon utan man kan ta rester på skinka eller kassler om det finns. Det går givetvis även bra att utesluta kött helt och göra den vegetarisk....kanske riva i ett äpple istället.  
  
[![20130922-120620.jpg](images/20130922-120620.jpg)](http://import.local/wp-content/uploads/2013/09/20130922-120620.jpg)

**Makaronipudding** _\-a la Mannerström_ 4 dl gammeldags idealmakaroner 6 dl standardmjölk, 3% 2 dl vatten Salt Peppar Muskot, efter tycke och smak

1 gul lök 2 pkt bacon 1/2 purjolök

Ost, en näve eller två

4 ägg 2 dl grädde 2 dl mjölk

Koka makaronerna på halva tiden än paketet anger i mjölk och vatten. Krydda med salt, peppar och muskot.

Skär baconen i mindre bitar och stek. Hacka lök och purjo grovt och låt steka med baconet.

Blanda äggsmeten och riv osten. Blanda bacon- & lökfräset med makaronerna. Lägg upp hälften av det i en ugnsfast form, strö på ost, häll på resten. Häll på äggstanningen, lite mer ost och ställ in i ugnen på 175 grader i ca 45 min.

Servera med morotssallad.
