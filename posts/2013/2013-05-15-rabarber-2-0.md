---
title: "rabarber 2.0"
date: "2013-05-15"
categories: 
  - "allmant"
  - "dessert"
---

Herregud vad tiden går! Våren är äntligen här och sommaren lurar nog kring husknuten. Knoppar brister lite varstans och rabarbern är redan uppe. Japp ni hörde rätt! På Limhamn i syster J´s trädgård står den stolt med stora fina blad. Detta firades i helgen med ett recpet som jag hittade i en tidning hemma hos svärmor. Receptet innehåller ett av svenskans längsta ord, sockerkakskrutonger.

En fabulös dessert som jag skulle servera alla dagar i veckan! Perfekt för dagar då det kommer mycket folk.

[![20130515-211519.jpg](/static/img/20130515-211519.jpg)](http://import.local/wp-content/uploads/2013/05/20130515-211519.jpg)

 

# Bakad rabarber med cheesecakekräm & sockerkakskrutonger

ca 10 personer

1 kg rabarberstjälkar 1 dl florsocker

**Cheesecakekräm**

125 gram färskost 1 dl strösocker 1 vaniljstång 3 ägg- eko förstås! 5 dl cremefraiche

**Sockerkakskrutonger**

1 [sockerkaka](http://www.recept.nu/leila-lindholm/kakor-och-tartor/agg-och-mejeri/saftig-sockerkaka--leilas-grundrecept/ "sockerkaka") (bråttom bråttom så finns det att köpa)

Börja med cheesecakekrämen. Vispa färskost och socker, dela vaniljstången på mitten och skrapa ur fröna och häll i smeten. Vispa i ett ägg i taget. Vispa creme fraichen slät och häll sedan i den med. Häll upp i en smord form, ca 20x30 cm. Ställ in i ugnen på 15 grader i ca 1 timme. När den känns fast ta ut den och låt svalna.

Skär rabarber i 10 cm långa stavar. Halvera bitarna längs ner på längden så alla blir lika tjocka. Lägg på plåt med bakplåtspapper. Pudra över florsockret och ställ in i ugnen på 200 grader ca 15 min. Ta ut och låt svalna.

Skär sockerkakan i tärningsstora bitar. Rosta på bakplåtspapper i 5-8 min så krutongerna blir gyllenbruna.

Lägg upp rabarber på tallrik och servera med cheesecakekrämen och sockerkakskrutongerna.

_**Jag tror att det var Allt om mat och att M. Aujalay är kreatören bakom.**_
