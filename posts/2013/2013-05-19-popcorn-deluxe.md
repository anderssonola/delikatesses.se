---
title: "Popcorn deluxe"
author: Therese Persson
date: "2013-05-19"
categories: 
  - "allmant"
---

Denna söndag höll gottegrisen i mig på att explodera. Dessutom fanns det så klart inget i skåpen som kunde stilla mitt begär. Förutom den där burken med puffmajs. Inga micropop här inte. Dessutom var det ju en liten speciell kväll då vi kanske skulle bli världsmästare igen. Popcorn med salt är gott **men** bbq-kryddade är ännu lyxigare och känns mer världsklass ( precis som tre kronor). Krydda med spiskummin för tacosmak, oregano & basilika för pizzasmak bara fantasin sätter gränser. Dock betackar jag mig sötade popcorn. Alla som är födda på 80-talet kommer ihåg Candypop med caramelsmak, urk...

2 liter popcorn 25 gram smör 1 tsk paprikapulver 1 tsk oregano 1 tsk timjan 1 krm vitlökspulver 1 krm cayennepeppar

Salt

Att ange mängd när man ska poppa popcorn är galet svårt beroende på hur stor botten är. Jag har en 3 literskastrull från Ikea. Häll i majsolja så botten precis täcks. Fyll på med majskärnor så botten täcks. Upp på högsta värmen och på med locket. När det börjar poppa så passa noga. Behåll den höga temperaturen ända till det börjar gå 5 sek mellan popparna. Då stänger man av och skakar kastrullen tills det slutar poppa helt.

Smält smöret, mät upp kryddorna och låt allt bli varmt. Häll smöret i en stor bunke. Häll över popcornen. Rör runt ordentligt från botten flera gånger så alla popcorn får krydda. Avsluta med salt. Jag kör från kvarnen.

![20130519-231400.jpg](/static/img/20130519-231400.jpg)
