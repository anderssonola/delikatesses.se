---
title: "Glöggning 2013"
date: "2013-12-12"
categories: 
  - "allmant"
  - "baka"
  - "dessert"
  - "dryck"
  - "fisk"
  - "gronsaker"
  - "kott"
  - "ost"
  - "soppa"
  - "tillbehor"
---

Igår inföll glöggning 2013 hos oss. Vi hade samlat alla våra fina vänner (dom som kunde..) för avsmakning av [glöggen](http://import.local/2013/10/28/glogg) vi satte för ett par veckor sen. Den blev grymt bra och kommer bli en återkommande tradition. Det fanns en liten antydan till alkohol i den, hur mycket får vi aldrig veta. Dock kunde den som vill spetsa ytterligare med rom eller cognac. .Det var en mycket trevlig kväll med glögg, ett mingeljulbord och gottehörna. Recepten kommer under veckan. Vi får väl börja med hjärtat på julbordet, skinkan, och en vegetarisk variant.  
  
![20131212-205050.jpg](/static/img/20131212-205050.jpg)  

![20131212-212515.jpg](/static/img/20131212-212515.jpg) **Klassisk griljerad julskinka** 2,5 kg skinka, rimmad och lätt rökt

2 äggulor 2 dl skånsk grovkornig senap 2 msk coldmans senapspulver 2 msk strösocker 2 dl ströbröd, gärna ekologisk

Sätt ugnen på 100 grader. Ta ur skinkan ur sin förpackning. Skölj av och torka torr med hushållspapper. Lägg på plåt, sätt i termometer. Ställ in på 70 grader och ställ in i nedre delen av ugnen. Det tar ca 3 timmar. Blanda ihop allt utom ströbrödet. Lägg på smeten och strö på ströbrödet. Ställ in i ugnen igen men nu på 200 grader i ca 10 min, passa så det inte bränner. Låt svalna och sen skär så tjocka skivor du önskar.

**Senapsgriljerad rotselleri** 1 kg rotselleri 2 msk rapsolja Salt

1 äggula 1 dl skånsk grovkornig senap 1 msk coldmans senapspulver 1 msk strösocker 1 dl ströbröd

Sätt på ugnen på 150 grader. Skär bort skalet på rotsellerin med en kniv. Lägg i en ugnsform eller på en plåt. Ringla över olja och salta. Tillaga i ugnen tills den är mjuk rätt igenom, ca 2 tim. Höj ugnstemperaturen till 225°. Blanda senap, ägg, socker och senapspulver. Häll/bred blandningen över rotsellerin. Strö över ströbröd. Griljera i mitten av ugnen tills ytan är gyllene, ca 10 min.  
  
[![20131212-212449.jpg](/static/img/20131212-212449.jpg) Vi gick efter devisen finns-det-hjärterum-finns-det-stjärterum...  
  
[![20131212-212739.jpg](/static/img/20131212-212739.jpg) 
