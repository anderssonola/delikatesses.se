---
title: "Hemmapappans canelloni"
author: Therese Persson
date: "2013-01-18"
categories: 
  - "gronsaker"
  - "ost"
tags: 
  - "emmentaler"
  - "jarlsberg"
  - "pasta"
  - "tomatsas"
  - "zucchini"
---

Jag har lata dagar i Skåne. Tar dagen lite som den kommer och dyker upp lite varstans. Här om dagen landade jag **på** Limhamn för lite häng med den charmigaste systerdottern på denna sidan Vintergatan. Dessutom blev jag bjuden på god mat (som alltid på ön) Jag har gjort en fuskvariant [här](/posts/2012/09/03/pastastubbar/) men detta är så nära originalet man kan komma.

**Hemmapappans canelloni** 2 pkt färska lasagneplattor 2 zucchini 2 gula lökar 3 dl grädde Olja att steka i Salt & svartpeppar Emmentaler alternativt Jarlsberg _eller om man hittar en riktigt bra lokal herrgårdsost med mycket nötig smak..._

**Tomatsås** ( enligt konstens alla regler) 2 burkar krossade tomater 2 klyfter vitlök 1 gul lök 2 msk tomatpuré, den utan tillsatser 1 tsk socker Salt & svartpeppar Basilika/oregano/timjan för den som vill...

Hacka löken och svetta i olja på medelhög värme. Hacka under tiden zucchini. Lägg i när löken blivit glansig och nästan genomskinlig. Salta och peppra. Häll på hälften av grädden och låt koka in. Häll på mer efterhand. Koka ihop till en stuvningsliknande konsistens. Ställ åt sidan och gör tomatsåsen. Ni vet hacka lök och vitlök. Stek i olja, i med tomatpuré och sist tomaterna. Strö socker på och låt puttra en stund. Salta & peppra efter tycke och smak. Vill man ha i örter tar man det sist.

Häll tomatsåsen i en ugnsfast form. Skär pastan på mitten på längden. Hyvla en bit emmenthaler och lägg på pastan, lägg en klick av zucchiniröran ovanpå, skär av en bit fram och rulla ihop till en rulle och stick ner i tomatsåsen. Upprepa tills formen är fylld.

Ställ in i ugnen på 200 grader i ca 20 min. Servera med riven parmesan och en senapskålsallad (ruccola för den moderne)  
  
![20130118-084728.jpg](/static/img/20130118-084728.jpg)