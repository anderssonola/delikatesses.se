---
title: "Klassiker utan köttskatt"
date: "2013-01-22"
categories: 
  - "allmant"
---

Med allt prat om köttskatt så är det väl lika bra att vi lär oss laga klassikerna på nytt sätt. Tror vi börjar med Wallenbergaren.

**Havets Wallenbergare** 400 g fisk , jag tog kolja och lax. Ofta finns det spillbitar som är billigare, dessa är ypperliga... 1 dl grädde 1 ägg Ett knippe gräslök Ett knippe dill Salt & peppar Smör och olja att steka i

Kör fisken i en matberedare så fisken blir till en färs. Klipp dill och gräslök i mindre bitar och ha sen i mixern. Knäck i ägg och häll på grädde. Låt köra runt en stund så färsen blir luftig. Salta & peppra. Gör ett stekprov. Häll ett tunt lager ströbröd på skärbrädan. När du är nöjd med smaken, blöta fingrarna med kallt vatten och forma biffar som du lägger i ströbrödet. Strö ytterligare ett tunt lager på ovansidan. Stek i mycket smör och lite olja på medelvärme tills innertemperaturen är 52 grader.

Servera med potatis- och palsternackspuré, skirat/brynt smör och gröna ärtor tom. lingon funkar för den som vill.  
  
[![20130123-182727.jpg](/static/img/20130123-182727.jpg)](http://import.local/wp-content/uploads/2013/01/20130123-182727.jpg)
