---
title: "Sverige -Argentina"
date: "2013-02-06"
categories: 
  - "allmant"
---

För alla er som ska se matchen ikväll kommer här ett smakprov på Argentina och deras gatumat. Ät den till första halvlek samtidigt som Zlatan dribblar boll eller gör den i andra när Zlatan är å duschar.... Hur som helst testa denna goding!

Den argentinska motsvarigheten till korv med bröd!

**Choripan**

4 goda chorizo ( ett tips för stockholmarna är Taylor & Jones) 1 stor baguette **Chimichurri** 2 vitlöksklyftor 2 dl färska oreganoblad 1/2-1 st röd chili 1 dl god olivolja 2 mak rödvinsvinäger 1/2 tak strösocker Salt och grovmalen svartpeppar

Hacka vitlök & oreganobladen. Kärna ur chilin och hacka även den. Blanda allt i en skål och häll på olja, vinäger och socker. Smaka av med salt & peppar. Lägg i en tätslutande burk, håller i ca vecka. Stek korven i ugnen i ca 20 min på 175 grader. Dela baguetten i 4 delar, skär ett snitt i dem och ringla lite chimichurri. Lägg en korv i varje bröd och toppa med ytterligare chimichurri. Servera genast!  
  
[![20130206-151209.jpg](/static/img/20130206-151209.jpg)](http://import.local/wp-content/uploads/2013/02/20130206-151209.jpg)
