---
title: "Munkar- såna där goda"
date: "2013-07-21"
categories: 
  - "allmant"
  - "baka"
tags: 
  - "agg"
  - "bourbonvaniljsocker"
  - "kanel"
  - "kardemumma"
  - "munk"
  - "smor"
  - "socker"
---

Efter en superhärligt helg hos lillasyster med folkrace, vaniljbullar som står upp för sitt namn, bad (_för vissa_), godaste maten och passande dryck kom vi så hem i eftermiddags. Att vara bortbjudna är så där härligt avslappnande att vi ofta är lite rastlösa när vi kommer hem. Vi har lite olika sätt att göra av med överskottsenergi på, Ola och jag. Ola stack och tränade medans jag rostade sockerkakskrutonger, knådade pastadeg och rörde ihop en sats munkar till kvällskaffet. Blev en drös så det fick bli lite fikagäster med.  
  
[![20130721-221608.jpg](images/20130721-221608.jpg)](http://import.local/wp-content/uploads/2013/07/20130721-221608.jpg) **Munkar ca 20 st** 25 gram jäst 75 gram smör 2 1/2 dl mjölk 1/2 dl socker 1/2 tsk salt 5-6 dl vetemjöl

5 dl neutral olja

Socker Kanel Kardemumma Bourbonvaniljsocker

Smula jästen, smält smöret och ha i mjölken. Låt svalna till 40 grader och häll degvätskan på jästen och rör om. Tillsätt socker, salt och hälften av mjölet. Sen häll i mjöl efter hand tills degen är smidig. Ta upp och kavla ut till 1 1/2 cm tjock platta. Stansa ut rundlar och gör sen ett litet hål i mitten. Ett glas och en äppelurkärnare är ypperliga redskap. Låt jäsa i 10 min och fritera sen munkarna i oljan. Oljan ska hålla mellan 150-170 grader, använd termometer. Vänd munkarna efter ett par minuter.**Glöm inte att ha ett lock i närheten om det flammar upp.** Ta upp och vänd i sockerblandning. Välj själv vad du vill smaksätta sockret med.
