---
title: "Ostbomb"
date: "2013-08-21"
categories: 
  - "allmant"
  - "tillbehor"
---

Ikväll har jag varit på födelsedagskalas hos en av dom där fina tjejerna som jag har fått hänga med sen vi flyttade hem till Skåne igen. Det bjöds på gudagod fisksoppa, cupcakes, lekar och smaskiga tilltugg. På bordet stod det en tallrik med huvudpersonens första bokstav i rom. En ostbomb fick jag förklarat för mig. Detta var grymt gott och numera ett måste på alla partyn. Dessutom introducerades ett nytt prosecco för mig...gott gott gott!  
  
[![20130821-235535.jpg](/static/img/20130821-235535.jpg)](http://import.local/wp-content/uploads/2013/08/20130821-235535.jpg) 1 pkt Philadelphia 1 liten burk cream fraîche 1 liten gul lök, finhackad 1 burk svart rom

Salta kex

Blanda färskost, cream fraîche och den hackade löken. Lägg i en djup tallrik och låt stå ett par timmar. Stjälp upp på fat och dekorera med rom. Det ska vara mycket rom. Dippedoppa salta kex i röran. **Dricka till** Mionetto Prosecco Extra Dry (nr 7749) för 69 spänn. Ett supergott prosecco på 100% glera. Torr, frisk smak med päron och honungsmelon.
