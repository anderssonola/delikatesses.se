---
title: "Matjesill"
author: therese.persson82@gmail.com
date: "2013-05-29"
categories: 
  - "allmant"
---

Det lilla blindtestet av matjesill har utkämpats kring vårt köksbord. Den store matjesätaren (Olan) fick två alternativ. Den billigaste och den dyraste i affären. I blå ringhörna låg Klädesholmens matjessill. "Kryddsill i bitar inlagda med dill enligt vårt eget familjerecept". Billigast i klassen.

I röda ringhörnan stod Abbas klassisk matjes." Kryddad på klassiskt vis. Färskfilead matjes, som är lite fastare i konsistensen." Dyrast i klassen

Båda två var rörande överens om vilken vi gillade bäst. Den fasta, med välbalanserad smak, mycket sälta. Dessutom har denna lilla raring inget plåtaskhölje utan ett brännbart alternativ, som sparar många kilowattimmar! Trumvirvel.... Klädesholmen!!!

Abbas som skulle vara fastare enligt etiketten var sladdrig och spretade lite i smaken. Inte så kryddad som vi vill ha den.

Båda är MSC-märkta!

Dyrast är alltså inte alltid bäst! Vilken är din favorit?! På Klädesholmen firar man Sillens dag 6 juni. Fira nationaldagen med en nationalsillmacka.

Fram till skrivande stund har det inte gått att uppbringa svensk färskpotatis( om man inte vill betala 300;-/kg), men om en vecka så är de nere på rimligt pris. Glöm inte ligga på din handlare så vi får veta vilken sort vi köper, inte bara "nypotatis"!

![20130529-225858.jpg](/static/img/20130529-225858.jpg)
