---
title: "Glädjeflickans favorit"
date: "2013-08-18"
categories: 
  - "allmant"
---

Denna rätt har lika många recept som historier om hur den upp kom som de flesta pastarätter. Puttanesca direkt översatt betyder horans mat och alla ska vi väl äta....Ingredienserna är sånt som varenda italienare har i sitt skafferi, tomater, oliver, kapris, vin olivolja, ja ni fattar. När vi nu ändå pratar pasta så kan vi väl ta det där om vilken pasta man ska ha till vilken rätt. Det kan ju egentligen spela kvitta om man har makaroner till köttfärssåsen eller spagetti. Men visst spelar det lite roll. Om jag har en sås som gärna får leta sig in och runt pastan tar jag en där den kan fastna och gömma sig i skrymslen och vrår. Testa!    
  
[![20130818-134300.jpg](/static/img/20130818-134300.jpg)](http://import.local/wp-content/uploads/2013/08/20130818-134300.jpg)**Puttanesca** 1/2 dl olivolja 1 liten gul lök 2 vitlöksklyftor 1 cocktailtomater på burk 1,5 dl vitt vin (1,5 dl vatten, om det puttar torrt) 1 tsk torkad timjan 2 sardeller, 4 för den våglige.... 1 burk blandade oliver (290 gram svarta & gröna) 2 rågade msk medelstora kapris chili efter tycke och smak grovt hackad persilja

400 gram rigatoni, eller annan pasta

Hacka lök och vitlök fint. Svetta löken i olivoljan, utan att få färg. Tillsätt sardeller, chili, timjan, tomaterna och vinet. Låt puttra i 30 min, häll på lite vatten om det blir torrt. Hacka oliverna och kaprisen grovt och ha i såsen. Låt puttra ytterligare 10 min. Smaka av med svartpeppar för salt lär du inte behöva. Koka Rigatoni, eller den pasta du föredrar, och vänd runt såsen med pastan. Strössla över rikligt med persilja.
