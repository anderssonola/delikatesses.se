---
title: "Kaffe tonic"
author: Therese Persson
date: "2013-07-10"
categories: 
  - "dryck"
tags: 
  - "kaffe-tonic-citron-sockerlag"
---

Från och med idag tar jag ett par veckors semester från lattar, cortados och espresso frappistas. Så här första kvällen ska det väl ändå firas lite. Olan har länge pratat om kaffe tonic efter att han hängt lite för många morgnar på [Soldes](https://www.soldekaffebar.se) här i Malmö. Så idag festade vi loss på denna goding. En mycket angenäm upplevelse. Testa den som törstsläckare eller som grogg med en skvätt vodka.  
  
![20130710-232210.jpg](/static/img/20130710-232210.jpg)

**Kaffe tonic** 1 dl starkt kaffe Rejält med is 1 dl tonic water Sockerlag efter smak, typ 1-2 tsk Citronskiva En skvätt vodka för den som önskar

Brygg kaffe, låt svalna. Koka sockerlag enligt konstens alla regler. Skär citron, ta fram 75:an, tonicen kan ligga kvar i kylen tills allt är klart. Fyll glasen med is, häll på kaffet och nu tar du fram tonicen. Skvätt i vodkan om den önskas och fyll upp med tonic. Squeesa lite citron i och låt skivan bada.
