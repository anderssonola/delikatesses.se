---
title: "Dumplings och en fräsch sydafrikan"
author: Therese Persson
date: "2013-01-22"
categories: 
  - "baka"
  - "fisk"
  - "gronsaker"
  - "tillbehor"
tags: 
  - "anga"
  - "dumplings"
  - "rakor"
  - "soja"
  - "wonton"
---

I lördags skulle det så firas födelsedag. Efter tårta, bus och presentöppning var det så dags för första rätten. \*Trumvirvel\* **Räkdumplings**! Dessa små ljuvlingar som man kan fylla med vad man vill och äta huuuur många som helst av. Håll till godo!

  
  
![20130122-121630.jpg](/static/img/20130122-121630.jpg) _Bilden är lånad från Ica.se, eftersom vi mest njöt och glömde ta bilder..._

**Räkdumplings ca 30 st**

Fyllning 400 g räkor, hackade 2 msk japansk soja ( ljus soja) 2 msk fisksås 2 st finhackad salladslök 1 msk riven färsk ingefära 1 st morot, grovt riven 2 st vitlöksklyfta, riven 1 tsk strösocker 1 st röd chili, urkärnad finhackad Koriander för den som vill....

1 pkt won tondeg 1 ägg

1 vårlök 1/2 röd chili 2 msk rostade sesamfrön 1 knippe koriander eller krasse om du föredrar det

Dipsås 1/2 dl japansk soja 3 lime, saften 2 msk fisksås

Hacka och riv ihop allt och blanda med soja och fisksås. Kan med fördel göras dagen innan. Lägg på ca 1 tsk av fyllningen på degen. Pensla ägg längs halva kanten och vik dubbel. Försäk kläm ut så mycket luft som möjligt så degen ligger tätt kring fyllningen. Lägg på tallrik och lägg över en fuktad handduk så de inte torkar.

Blanda allt till dipsåsen och smaka av.

Förbered hackad vårlök, hackad röd chili, sesamfrö och koriander/krasse.

Tillagning Har man en ångkorg i bambu med flera våningar är detta läckert och lätt att servera ur. Klipp ut rundlar som är lite mindre än korgens botten av bakplåtspapper/alu.folie. Lägg dumplings på varje lager, viktigt är att de inte ligger mot varandra eftersom de då fastnar. Ställ korgen på kokande vattenbad i ca 4 min. Om du inte har en ångkorg kan du göra dom i stekpanna. Värm pannan och ha i lite sesamolja. Lägg i degknytena och stek som hastigast i 30 sek. Håll sedan på vatten, knappt ett par matskedar. På med ett lock och låt ånga i ca 3 min. Det får inte vara för mycket vatten eftersom de då kokas.

Ta av och ät direkt med dipsåsen och tillbehören som ger fräschör.

Sommelieren( jag) tog fram ett mousserande vin till dessa små guldklimpar. Sältan, viss hetta, det lite sura från limen i dipsåsen passar ypperligt med bubbligt, torrt vitt vin. Varför inte denna sydafrikan som numer finns i ordinarie sortimentet för ynka 98 riksdaler. Boschendal Brut ( nr 7889), Chardonnay & Pinot noir. Heavenly om jag får säga det själv!  
  
![20130122-121704.jpg](/static/img/20130122-121704.jpg)
