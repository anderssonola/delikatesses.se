---
title: "Semitorkade tomater"
author: therese.persson82@gmail.com
date: "2013-11-21"
categories: 
  - "allmant"
---

Vår närbutik är galet bra på att ha braiga priser på grönsaker varje vecka. Dessutom har dom sjukt bra kött, som dom hellre sänker till halva priset än märker om eller slänger. Saker som man inte hittar någon annanstans. Det är verkligen en fräsch och välsorterad butik. Just idag hade de 300g cocktailtomater för 7,90 och två för 12 penningar. Jag kunde inte gå därifrån utan några askar (läs 6! St) Med så många röda och gula godingar fick det bli något hållbart.  
  
![20131121-233959.jpg](/static/img/20131121-233959.jpg)
![20131121-233814.jpg](/static/img/20131121-233814.jpg)

**Semitorkade tomater** 600 gram cocktailtomater 1 citron 1 vitlök, halverad 1 dl olivolja 1 msk flingsalt 1 msk honung

Dela tomaterna på hälften. Lägg tomaterna med snittytan upp. Ringla över olivoljan, honungen och saltet. Pressa över citronen och halvera vitlöken. Lägg med citronskalet och den delade vitlöken på plåten. Sätt ugnen på 150 grader och ställ klockan på 2 timmar. Sätt sen på varmluften och sätt en träspade i ugnslyckan så viss ånga kan försvinna ut. Låt gå i 20 min eller till de är riktigt skrumpna.

Ta bort citronen och pluppa ur vitlöken ur skalet. Lägg alltihop i en burk, fyll upp med olivolja så det täcker tomaterna. In i kylen och låt det stå minst ett dygn. Ljuvligt i sallader, på bruschetta eller bara som snacks./
