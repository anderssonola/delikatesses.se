---
title: "Kladdiga rabarbermuffins"
date: "2013-05-23"
categories: 
  - "allmant"
---

Ni kommer att få stå ut ett tag att vart annat inlägg kommer handla om rabarber. Jag fullkomligt älskar rabarber! Paj, saft, kräm, chutneys och förstås muffins. Detta recept blev vi bjudna på förra helgen hos Olans mor. Det var då lite mer komplicerat än i receptet nedan....vill man göra på det svåra sättet, så glöm mjölblandningen till smeten i botten, till precis att du har toppat med marängen och satt in muffinsarna i 3 minuter i ugnen.... #tankspriddsvärmor Men herregud-så-gott!!  
  
![20130523-143159.jpg](/static/img/20130523-143159.jpg)

**Kladdiga rabarbermuffins**

3 dl rabarber

100 gram smör

1½ dl + 2½ dl strösocker

½ dl mjölk

5 ägg, separerade

2 lime, rivet skal + lite saft

2 dl vetemjöl

2 tsk bakpulver

1 nypa salt

1 tsk stött kardemumma

ev florsocker

Sätt ugnen på 175 grader. Vispa ihop smör och 1½dl socker så det blir vitt och pösigt. Tillsätt mjölken och en äggula i taget under omrörning. Riv ner limeskal och några droppar limejuice. Blanda mjöl, bakpulver, salt och kardemumma. Vänd ner i smeten.

Ställ 12 muffinsformar i en muffinsplåt. Fördela ut smeten i formarna, typ 1 msk i varje. Skär rabarbern i 2 cm långa stavar.

Vispa äggvitorna hårt med en nypa salt. tillsätt sockret och vispa lite till. Strö på rabarbern över kaksmeten och toppa med marängen.

Ställ in i ugnen i ca 20 min. Marängen ska bli lite gyllene och smeten i botten ska vara torr när man sticker en sticka i. Skär limen som blev kvar i kvartar och dekorera med.

  _Receptet är hämtat från Trelleborgs Allehanda, men då som en paj...._
