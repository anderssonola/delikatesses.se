---
title: "Höstfärslimpa"
author: Therese Persson
date: "2013-09-01"
categories: 
  - "allmant"
  - "gronsaker"
  - "kott"
  - "tillbehor"
tags: 
  - "bacon"
  - "fars"
  - "graddsas"
  - "kantareller"
  - "kottfarslimpa"
  - "lingon"
  - "rarorda-lingon"
  - "whisky"
---

Äntligen är den här igen , HÖSTEN!!! Jag älskar hösten, varma tröjor, frysa lite om näsan, hoppa i lövhögar och laga höstmat. Smakrika rotfrukter, svampar som poppar upp, bärplockning, grova örter och gräddsåser. Höstens mat är fantastisk! Så denna första söndag slår vi till med en twistad husmanskost. Det här med färs stör mig lite. Färsen som ligger i butikskylarna är vakumförpackad och gasad?! som håller hur länge som helst (nästan) Nej det känns verkligen inte okej och onaturligt. Så mitt statement är att köpa bra svenskt kött och mala själv!  
  
![20130901-220257.jpg](/static/img/20130901-220257.jpg)
 **Höstfärslimpa** Till många, men minst 6 personer 1 kg svenskt högrev 500 gram svensk karré 2 hg kantareller 2 ägg 1 gul lök, hackad Salt och svartpeppar 1 tsk rosépeppar 2 enbär, krossade och hackade 2 msk smör

2 pkt bacon

**_Sås_** 50 gram smör 1 msk vetemjöl 3 dl vispgrädde 3 dl mjölk 2 msk kalvfond 1 msk whiskymarinerade lingon 1 kvist timjan (kan uteslutas) Sky från köttfärslimpan, så ta det lugnt med saltet Potatisvatten, om den känns lite tjock Salt och vitpeppar efter smak

**_Whiskyrörda lingon_** 3 dl lingon 4 msk strösocker 1 msk whisky, jag tycker Ancnoc är bra till detta

Mal köttet i kvarn. Jag brukar köra det två gånger så möras det ordentligt. Hacka kantarellerna grovt och stek i smör och krydda med salt, rosépeppar och enbär. Låt svalna. Kläck äggen, i med löken och kantatellfräset i färsen. Krydda med salt och peppar. Tänk på saltmängden eftersom bacon med är salt. Vill man så gör ett stekprov så du vet att det är ordentligt kryddat. Sen formar du limpan i en ugnsfast form. Klä limpan med bacon. Sätt in i ugnen på 175 grader. Efter ca 20 min, häll 2 dl vatten i botten. 75 grader ska limpan hålla när den är klar, tar ca 1 timme.

Blanda alla ingredienserna till lingonen. Ställ åt sidan. Rör då och då.

Smält smöret till såsen. När det smällt pudra på mjölet och vispa. Häll på grädden, fond och mjölk. 1 msk av lingonen och kvisten timjan. Låt koka ihop, spä med mer mjölk om det behövs. Låt småputtra. Häll i sky från köttfärslimpan, kan behöva silas innan det går i såsen, och eventuellt potatisvatten om den fortfarande känns tjock. Smaka av med salt och vitpeppar.

Servera med god kokt potatis.
