---
title: "Saffranspajer- med eller utan lyx"
author: Therese Persson
date: "2013-12-23"
categories: 
  - "allmant"
  - "baka"
  - "fisk"
  - "gronsaker"
  - "tillbehor"
tags: 
  - "fankal"
  - "pilgrimsmussla"
  - "saffran"
---

GOD JUL! Klockan har slagit om till julafton och jag borde egentligen sova för längesen, men nu gör jag inte det... Veckan har varit full med jobb och vi kör en dag imorgon med till fikasugna julfirare. Jag har nåt åldern då man uppskattar radioprogram på andra kanaler än musikkanalerna. P1 är en fantastisk kunskapskanal där förutom mitt favoritprogram På minuten, även sänder Meny med Tomas Tengby.( han som var sidekick till Mat-Tina) Det har pratats julmat i ett par program och ett av dom handlade om grönare jul och mer grönt på våra julbord. Som komplement till allt kött och fisk. Äter Du nåt grönt på julbordet?! Dagens recept är funnet på Allt om mat's hemsida. De serverades till [Glöggningen 2013](/posts/gloggning-2013/) och kommer återkomma igen.  
  
![20131224-004719.jpg](/static/img/20131224-004719.jpg)
**Saffranspajer - med eller utan lyx** 24 mini, 12 små eller 1 stor

[Pajdeg](https://www.svt.se/niklas-mat/pajdeg), går alldeles utmärkt att köpa färdig.

1/2 fänkål+ fänkålsdill til servering 1/2 purjolök 1 vitlöksklyfta 1 msk smör 1 dl cream fraîche 1/2 dl vitt vin 2 ägg 1/2 pkt saffran 1 krm cayennepeppar

Typ 10 Pilgrimsmusslor för en lyxigare variant.

Hacka fänkål och purjolök i ganska små bitar. Riv vitlöken. Stek grönsakerna mjuka och glansiga på medelvärme i smöret. Låt svalna. Kavla ut pajdegen och stansa ut rundlar som passar i muffinsplåt ( jag har lite olika storlekar på plåtar). Lägg i degen så det täcker hela. Fördela grönsaksfräset i formarna. Blanda cream fraîche, vin ägg, saffran och cayennepeppar och vispa ihop. Häl lite av stanningen i varje form. Ställ in i ugnen på 200 grader i 15-20 min.

Pensla pilgrimsmusslorna med olja, salta och peppra. Grilla 1 min på varje sida och lägg en på varje paj. Dela pilgrimsmusslorna lite beroende på storleken på pajerna.

Toppa med den undanlagda fänkålsdillen.
