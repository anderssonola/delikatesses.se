---
title: "Gammal jäst jäser aldrig....eller?!"
author: therese.persson82@gmail.com
date: "2013-11-23"
categories: 
  - "allmant"
---

Jodå! Det gör den. Hittade ett paket i kylen som skulle gått hem den 14 november, för tio dagar sen alltså. Den fick snällt åka med i detta finfina frukostfrallerecept **utan** jäsning. Sen mina stressade dagar i huvudstaden är räknade så blir jag lite lycklig över små fiffiga recept som inte tar all min tid. Det är ju inte alltid så att man orkar göra kalljästa bullar eller gå upp i ottan för att degen ska jäsa 6 gånger. Du behöver inte ens komma ihåg att sätta på ugnen heller, förrän du skjutsar in dom små raringarna. Trevlig helg på er❤  
  
![20131123-084338.jpg](/static/img/20131123-084338.jpg)

**Ojästa frukostfrallor** 8 stora eller 12 små 1 pkt jäst 4 dl vatten 1 tsk salt 3 msk olja 2 tsk sirap 1 dl rågmjöl 2 dl grahamsmjöl 7-9 dl vetemjöl

Smula jästen och lös upp i 37 gradigt vatten. Tillsätt salt, olja och sirap. Blanda i mjölsorterna och arbeta ihop degen till en smidig deg. Jag körde min i ca 10 minuter i Kitchen aiden. Ta ur bunken och arbeta degen på mjölat bakbord. Dela degen i så många frallor du vill ha. Rulla till bollar, lägg på bakplåtsbeklädd plåt. Mjöla varje bulle och snitta. Sätt in **i den kalla** ugnen på 200 grader i 20 min. Färdigt!  
  
![20131123-084528.jpg](/static/img/20131123-084528.jpg)
