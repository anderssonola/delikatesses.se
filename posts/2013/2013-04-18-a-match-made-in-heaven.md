---
title: "a match made in heaven"
date: "2013-04-18"
categories: 
  - "allmant"
---

Att mat och dryck ska passa ihop är väl egentligen ingen konstighet, MEN att verkligen hitta dom där sakerna som blir en himmelsk kombination som man bara inte kan sluta äta, då mår man bra!

Vi börjar med något enkelt, men herregud-så.gott!

En helt vanlig torsdagskväll förra veckan bjöd jag hem de där snygga tjejerna som jag har fått äran att hänga med sen jag flyttade till Malmö igen. Ost och vin stod på menyn. 10 sorters ost, hembakade kex, ljummen brietårta, oliver, frukt och saltrostade mandlar. _Thank you Systrarna Eisenmann och deras Mingelbok, en bibel!_

![20130418-210445.jpg](/static/img/20130418-210445.jpg)

Men den där kombinationen som jag nu dragit ut på är \*trumvirvel\*

Chévre, nektarin, mynta på ett litet salt kex och en smutt på Sauvignon blanc!

Välj en smakrik chévre, en mogen nekatrin och finbladig mynta (inte pepparmynta). Lägg ost, en klyfta nektarin och ett blad mynta på kexet(vet egntligen inte varför jag skriver en how-to-do till ett kex...)

Vinet då. Här kan man välja om man vill ha lite mer exotisk frukt och välja [vårt husvin](https://www.systembolaget.se/Sok-dryck/Dryck/?searchquery=12000&artikelId=190680&varuNr=12000&referringUrl=%2fTemplates%2fPublic%2fPages%2fGlobalSearchPage.aspx%3fsearchquery%3d12000%26id%3d1594%26epslanguage%3dsv "12000") eller gå tillbaka till rötterna och välja ett fantastiskt franskt från Bordeaux med lite mer krusbär, nässlor och grapefrukt. Jag valde [Château Bonnet](https://www.systembolaget.se/Sok-dryck/Dryck/?searchquery=bonnet&sortfield=Default&sortdirection=Ascending&hitsoffset=0&page=1&searchview=All&groupfiltersheader=Default&artikelId=2760&varuNr=4151&filters=searchquery%2c "Bonnet") (nr 4151) med en liten del Semillion i sig. Prova båda vet ja!

Testa detta nu i helgen! Fredagstilltugg eller lördagsmys, du bestämmer själv!

![20130418-210246.jpg](/static/img/20130418-210246.jpg)
