---
title: "Grekisk afton"
date: "2013-07-09"
categories: 
  - "dryck"
  - "gronsaker"
  - "kott"
  - "tillbehor"
tags: 
  - "chevre"
  - "fankal"
  - "grillat"
  - "rosmarin"
  - "slanggurka"
  - "souvlaki"
  - "tzatziki"
  - "vitlok"
---

Igår samlades stora delar av familjen hos storasyster på ön. Mamma, pappa, mormor, storasyster med bäbismage, svåger, söta E också vi två. Det bli alltid lite "mitt-stora-feta-grekiska-bröllop" när vi ses. Det ska kramas, alla ska hjälpa till med maten, alla vill betala maten, och vi har galet trevligt. I helgen var det en artikel i Sydsvenskan om Anders Vendel och hans Sandskogen utanför Ystad. I artikeln var där ett recept på grillad slanggurka som jag inte bara kunde släppa. Då salladen blir en grekisk sallad 2.0 så grillade vi souvlaki till. Självklart så grillades det vegetariskt med i form av fänkål och zucchini som legat i likadan marinad som köttet. Vill du komma lite närmare Medelhavet så tinga detta i helgen.

[![20130710-003033.jpg](/static/img/20130710-003033.jpg)](http://import.local/wp-content/uploads/2013/07/20130710-003033.jpg) **Souvlaki till 8 personer** 2 kg karré, skuren i mindre bitar 2 dl olivolja Skal och saft från 1 citron 4 vitlöksklyftor 1 msk torkad rosmarin 1/2 kruka färsk rosmarin 1/2 kruka färsk oregano Salt och peppar

Blanda allt och låt marinera i minst 2 timmar.Trä på spett och grilla.

**Grekisk sallad 2.0** 2 slanggurkor, delade på längden Salt & peppar Olivolja 1 rödlök Kalamataoliver 100 gram chèvre (funkar säkert med feta) Fänkålsdill 4 citroner- halverade och grillade

Gnid in gurkorna med olivolja, salt & peppra. Grilla i ca 3 min på varje sida. Skiva löken och riv chèvre i mindre bitar. Lägg på lök, chèvre och oliver. Lägg de grillade citronerna vid sidan om och låt gästerna själva klämma över salladen.

[![20130710-003110.jpg](/static/img/20130710-003110.jpg)](http://import.local/wp-content/uploads/2013/07/20130710-003110.jpg) _Gurkan ligger där under...._

Till det grekiska dricker vi gudarna dryck, vin. Vad passar inte bättre än ett glas kallt rosé från en av de mest prisvärda boxarna systemet har att erbjuda Chill Out Shiraz rosé (nr 3105), 179 pix. Vill man servera flaska istället rekommenderas min lilla favorit Domaine de Collavery, (nr 2859) för 79 riksdaler.
