---
title: "Savojkåldolmar"
author: therese.persson82@gmail.com
date: "2013-11-04"
categories: 
  - "gronsaker"
  - "kott"
tags: 
  - "flaskfars"
  - "groddar"
  - "ingefara"
  - "kaldolmar"
  - "sesamolja"
  - "sticky-rice"
---

Ny vecka och ny matsedel. Hur gör ni? Handlar ni för hela veckan eller köper ni det ni är sugna på från dag till dag?! Vi alternerar mellan de båda, men denna veckan är vi duktiga. Speciellt duktiga då vi dessutom gjort färdigt tre middagar redan. De ska bara en sista finish så är de kompletta. För att få livspusslet med fotboll, jobb, häng med vänner och allmänt osug att laga middag så är det det som funkar bäst. Idag var matlagning roligare än på länge. Jag gjorde nämligen dagens middag på den sexigaste, snyggaste grönsaken av dom alla, Savojkål!  
  
![20131104-231555.jpg](/static/img/20131104-231555.jpg)
Fick låna ett par nummer av Allt om mat och där fanns det, receptet som vi mumsat i oss ikväll. Mycket gott!  
  
![20131104-231800.jpg](/static/img/20131104-231800.jpg)
**Savojkåldolmar med fläsk & ingefära** 1 stort savojkålshuvud 500 gram fläskfärs, jag maler själv med grytbitar 1 vitlöksklyfta, riven 2 salladslökar- finhackade 1 kruka koriander( 1 näve)- hackad 2 msk finriven ingefära 3 msk japansk soja 1 tsk sesamolja Salt & svartpeppar 2 dl vatten

2 msk rostade sesamfrön

_Dippsås_ 1 dl japansk soja 4 msk risvinäger

Ris, gärna Sticky rice Stark chilisås

500 g alfaalfagroddar- blancherade 1 msk soja 2 tsk sesamolja

Blanda färsen med salladslök, ingefära, vitlök, soja och sesamolja. Ställ i kylen. Koka upp en stor kastrull med vatten och salt. Ta av de yttersta bladen på kålen och blanchera i 30 sek. Ta upp och lägg i kallt vatten. Lägg över på en handduk så de torkar lite. Skär bort den grövsta ådern i bladen, jag delade de största bladen på mitten. Lägg på lite färs, vik in kanterna och rulla ihop. Lägg dom i en teaktörpanna med skarven neråt. Gör alla och lägg ganska tätt. Häll på 2 dl vatten och låt sjuda på medelvärme i ca 15 min, lite beroende på hur stora de är. Skölj riset. Blanda de blancherade groddarna med soja och sesamolja. Sätt på riset. Blanda undertiden dippsåsen. Rosta sesamfröna i torr stekpanna.
