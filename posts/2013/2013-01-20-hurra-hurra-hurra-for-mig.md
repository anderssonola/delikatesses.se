---
title: "Hurra Hurra HURRA!.....för mig;)"
date: "2013-01-20"
categories: 
  - "baka"
  - "dessert"
tags: 
  - "baka"
  - "blabar"
  - "ekologisk"
  - "laktosfri"
  - "lemoncurd"
  - "marang"
  - "tarta"
---

Firade födelsedagen igår med närmsta familjen, precis som jag ville ha det. En fika fick kicka igång firandet. Som följdes av middag i tre akter helt ackompanjerad av moi. Vi började med ljuvliga räkdumplings med soyadip. Akt två med five spice kryddat ankbröst på plommonsås med ljuvliga grönsaker gjorde oss alla lite smått lyckliga. Efter en kraftig middag toppade vi med mangosorbe på en grapefrukts granite med ett granatäppelströssel. Det var en bra kväll med andra ord, dessutom tappades det upp fin fin dryck.

**Tack för presenter och det fantastiska sällskapet !**

Tror att vi ändå börjar med fikan...  
  
[![20130120-205344.jpg](/static/img/20130120-205344.jpg)](http://import.local/wp-content/uploads/2013/01/20130120-205344.jpg) **Blueberry, lemon & meringue cake** Två färdigköpta tårtbottnar ( [baka själv](http://www.sockerkakor.se/tartbotten) om du hinner...jag gjorde på 6 delar)

1 burk lemoncurd (finns färdig men blir [ljuvlig på ekologiska citroner](http://www.efterratten.se/lemoncurd/))

1 citron, om du inte gör egen curd 1 burk ekologisk blåbärssylt 1 pkt stora blåbär, frysta funkar 5 äggvitor, eko 2 dl socker, råsocker funkar med 1 tsk vaniljsocker

Börja med marängen. Sätt på en kastrull med vatten som ska agera vattenbad. Separera äggen (spara gulorna till en ärggröra eller en vaniljsås). Blanda i socker och vaniljsocker. Rör ihop och ställ på vattenbadet. I med en termometer och rör om tills termometern visar 65 grader. Ta av från vattenbadet, sen är det bara att ta fram elvispen och vispa till maräng som håller rumstemperatur. Montering Börja lägga ett lager med blåbärssylten, på med ytterligare ett lager. Bred lemoncurd och lite av marängen. Här kan man med fördel börja med lite citronsaft på sockerkaksbotten, sen ett lager blåbärssylt och så fortsätter man tills det är dags att lägga på locket. Avsluta med ett lager lemoncurd som blåbären kan fastna i. Spritsa marängen genom tyll eller bara bre på den på sidorna. Lägg ut blåbären och låt stå en stund innan den avnjuts. En absolut laktosfri tårta, om man inte väljer tårtbottnar med det innehållet. Dessutom är den inte i behov av kyl...

_O__riginalet kommer från Hela Sverige bakar_
