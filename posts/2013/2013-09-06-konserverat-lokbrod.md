---
title: "Konserverat lökbröd"
date: "2013-09-06"
categories: 
  - "allmant"
---

Jag är en sån där som har näsa för detaljer och lägger ofta märke till sånt som folk egentligen inte ser eller bryr sig om. Sånt som jag formligen älskar. Det där lilla extra. Jag sparar saker i köket som får Ola att ibland klia sig i huvudet och undra varför vi (läs jag) ska spara. Ofta är det något jag sett någon annanstans men som inte riktigt hinns med just då. En sådan sak har varit tre konservburkar som diskats i diskmaskinen och trängts och flyttats runt i skåpen. Så igår knackade 25 gram jäst inne i från kylskåpet och bad om att bli använd innan det var försent, så det var dags; för "konserverat" lökbröd. Snygga bröd som kan serveras som kuvertbröd på vilken middag som helst.

[![20130906-214141.jpg](images/20130906-214141.jpg)](http://import.local/wp-content/uploads/2013/09/20130906-214141.jpg)

 

## **Lökbröd ca 15 st**

25 gram jäst 3 dl vatten, ljummet 2 msk olivolja 1 tsk socker 5-6 dl vetemjöl 1 finhackad gul lök (kan uteslutas om man vill) 1 msk rapsolja, att steka löken i 1,5 dl durumvetemjöl 2 rågade tsk salt

smaksättningar; timjan, oliver, soltorkade tomater, manchegoost, rosmarin, flingsalt osv....

Lös upp gästen i vattnet. stek löken på medelhög värme så den blir mjuk och glansig. Blanda i resten av ingredienserna inklusive löken , utom saltet, i degblandare och kör ett par minuter. Ha i saltet och arbeta degen i ca 10 minuter. om den känns lite kladdig så ta bara precis lite mjöl så den går ihop. Nu är det dags att ta fram konservburkarna. Olja dom på insidan. ta upp degen och dela i bitar så det täcker halva konserven. Här kan man välja att smaksätta degen med oliver, soltorkade tomater, örter osv. Jag gjorde ett gäng i muffinsform med...plåt som plåt. Sätt en timme på klockan och låt jäsa under bakduk. Sätt på ugnen på 250 grader. Snitta bröden med vass kniv och strö över lite mjöl. Ställ in i ugnen, spruta in lite vatten med vattenspruta eller släng in ett par isbitar i botten på ugnen, allt för en härlig skorpa på brödet. Låt stå i ca 12 minuter. Jag brukar tempa brödet, som bör ha kommit upp i 93 grader när det är klart. Ta ut och låt svalna i burken. Sedan går det alldeles utmärkt att lyfta upp och ur.

 

_Gammalt ordspråk som kom upp under fotbollsmatchen Irland-Sverige...."Det smakar ändå fågel sa kärringen och kokte stören kråkan suttit på......."_
