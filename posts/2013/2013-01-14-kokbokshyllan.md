---
title: "Kokbokshyllan"
author: Therese Persson
date: "2013-01-14"
categories: 
  - "allmant"
  - "dryck"
  - "fisk"
  - "gronsaker"
  - "tillbehor"
tags: 
  - "apelsinsmorsas"
  - "havskrafta"
  - "kokbok"
  - "leif"
  - "mannerstroms"
  - "morot"
  - "stefan-karlsson"
  - "svartpeppar"
---

Drömmer ni liksom jag att ha ett helt bibliotek med kokböcker?! Ett sånt där med hyllor från golv till tak och bara en sliten fåtölj och en läslampa mitt i rummet. Böcker som ger inspiration! Jag äger en del kokböcker ( läs många) och nu är det nära att det får bli en in en ut-regel innan vi har ett helt bibliotek... Därför hoppade jag glädjeskutt när appen [Kokbokshyllan](https://kokbokshyllan.se/) lanserades. Hur smart som helst. Kokbok, reportage, dryckestips och alla recept från böcker jag inte köpt än. Supersmarta funktioner där röstatyrning hjälper dig att komma vidare i recepten så slipper I-paden bli kletig.

Så efter att ha bläddrat i de två böcker som för tillfället finns blev jag galet sugen att testa. Dessutom så såldes det billiga havskräftor på affären( dock förkokta).

**Pankopanerade havskräftor med svartpepparglacerade morötter & apelsinsmörsås** 8 ganska stora havskräftor ( vi hade 14 små) 1 dl vetemjöl 2 ägg 2 msk grädde 2 msk apelsinolja ( riv apelsinskal i olja och låt stå) 2 dl panko Frityrolja

Apelsinsmörsås 2-3 st charlottenlökar Skalet från 1 apelsin 1 dl färskpressad apelsinjuice 2 dl grädde 1-2 tak vitvins vinäger 125 gram smör Salt & svartpeppar

Svartpepparglacerade morötter 1 kg morötter Salt Smör Svartpeppar

Skala havskräftorna. Spara klorna och ät som snacks. Panera stjärtarna först i mjöl sen ägg+apelsinolja+grädde och sist i panko. Lägg åt sidan. Koka morötter i lättsaltat vatten. Värm sakta upp frityroljan till 130 grader. Börja med såsen. Låt löken bli glansig i smör. Lägg i saft och apelsinskalet och låt det gå med en stund. Häll på grädden och koka upp snabbt. Låt sedan sjuda ett par minuter. Smaksätt med vinäger, salt och peppar. [CompTIA 220-801 dumps](https://www.itcertworld.com/220-801.html)

Ställ åt sidan. När morötterna är lite al dente lägg i en klick smör och ordentligt med svartpeppar. Fritera stjärtarna i ca 1,5 min och fiska upp på papper. Servera med lite späd ruccola.

  
  
![20130114-095255.jpg](/static/img/20130114-0952551.jpg)
