---
title: "Rotmooooos"
date: "2013-11-03"
categories: 
  - "allmant"
  - "gronsaker"
  - "kott"
  - "ol"
  - "tillbehor"
---

Hösten är här på riktigt med stormar, lövhögar, svampar, regn kalla näsor och rotfrukter. Jag älskar höstens mat. Jag älskar husmanskost och jag ÄLSKAR ROTMOS! Att sen servera med ett härligt lägg gör det bara bättre. Pallar man inte tar man korv eller fläsk till istället. För alla grönsaksvänner kan man steka rotselleriskivor i smör, funkar super med senapen.  
  
[![20131103-230229.jpg](images/20131103-230229.jpg)](http://import.local/wp-content/uploads/2013/11/20131103-230229.jpg) _bild lånad av Ica.se_ 1 kg fläsklägg, rimmat 10 kryddpepparkorn 4 lagerblad 1 gul lök 1 morot vatten så det täcker lägget.

**_Rotmos_** 1 kålrot 2-3 morötter 4-6 potatisar salt vitpeppar smör spadet från fläskkoket Lägg alla ingredienser till fläkslägget i en stor kastrull. Koka upp och skumma av det gråa som lägger sig på ytan. sänk sedan till medelvärme och låt koka i minst två timmar. Detta kan göras dagen innan. Låt lägget ligga kvar i spadet och värm det igen dagen efter. Skala alla rotsakerna till moset. Salta vatten och koka ca 30 min tills det är mjukt. Stampa och vispa ihop. Häll på spad från fläsklägget till önskad koncistens. Ha i en klick smör på slutet och krydda med salt och vitpeppar. Servera med riktig skånsk grovkornig senap och surkål.
