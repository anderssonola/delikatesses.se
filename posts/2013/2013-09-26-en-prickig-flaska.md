---
title: "En prickig flaska"
date: "2013-09-26"
categories: 
  - "allmant"
---

Förra veckan tillbringades i Riojan, tapasens, paellans och inte minst sangrians huvudstadstad, Barcelona! Blev lite kär i staden med alla dess former, inte bara fyrkantigt utan snirkliga och runda formgivningar av bl.a. den gode Gaudi. Små pittoreska tapasställen som lydde under mantrat "finns det hjärterum, så finns det stjärterum". Det var här vi drack Xampany, egentillverkad mousserande (som inte får kallas cava). Det blev en och annan cerveza, cava och lite sangria.... Jag blev lite småförälskad i den lilla restaurangen [Elsa y Fred](http://elsayfred.es/ "Elsa y Fred")  (uppkallad efter filmen med samma namn) som låg mitt emot vårt hotell. Älskade den franska inredningen, musiken och personalen i sina svarta spetsklänningar. Vi gled in för en fika på deras hembakta morotskaka (kanske inte så spanskt, men gott), en sen cava innan det var dags för sängen och yoghurt med hemgjord müsli innan dagen började. Dock så åt vi inte middag där, men det vi såg som kom från köket såg verkligen himmelskt ut. Det var här jag hittade en liten juvel. En prickig flaska som jag inte kunde slita ögonen från. Leola- Sangria, det var kärlek vid första ögonkastet<3

Hur snygg är inte flaskan då?

![http://www.sangrialolea.com/images/press/producto/SANGRIA-LOLEA-GRAPHIC-11.jpg](images/SANGRIA-LOLEA-GRAPHIC-11.jpg)

**_Because Lolea is a tribute to friendship, family, holidays and joy._**

Leola är en Sangria gjord av ett gäng kompisar som vill dela med sig av den kärlek de känner för kvalitet och tradition. Dock vill de hålla småskalig produktion varje år. Det ska inte gå att få tag på i varje litet hörn utan är för den medvetne. Jag hade en galen tur, när den lokala vinbutiken hade **en** flaska kvar. Den fick flyga flygplan hem.

Jag ska försöka jaga tag i ett par flaskor till, även den vita No2 Clarea gjord på vitt vin. En lätt pärlande sangria med mycket smak av citrusen som den blandas med. Inga tillsatser och gjort på kvalitetsvin. Serveras med en skiva citron och apelsin på vilket cocktailparty eller picknick som helst.

![Sangía Lolea - La mejor sangría del mundo](images/sangria-lolea.jpg)

_Bilder lånade från www.sangrialolea.com_

Återkommer med lite mer från resan, måste först bara handla tryffel, jamòn och mozzarella.....(ni kommer att förstå)
