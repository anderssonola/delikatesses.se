---
title: "Thaitacos"
date: "2013-10-06"
categories: 
  - "fisk"
  - "gronsaker"
  - "kott"
  - "tillbehor"
tags: 
  - "blandfars"
  - "chili"
  - "ingefara"
  - "sallad"
  - "tacos"
  - "thai"
  - "vegetariskt"
---

Så kom söndagen äntligen denna vecka. En lång vecka med mycket jobb, Ellenmys och igår höll jag vinprovning med ett härligt gäng. Det doftades och allra mest smakades det på Sydafrikas nationaldruva, Pinotage. Det bjöds på charkuterier, pulled pork, goda ostar och mycket skratt. Tack till värdparet❤Idag är jag segare än segast. Enkel söndagsmat är då på sin plats. Så det fick bli en fredagsklassiker i ny tappning och världsdel.  
  
![20131006-203731.jpg](/static/img/20131006-203731.jpg)
**Thai tacos** 500 gram blandfärs/quornfärs 2 msk fisksås 2 msk ljus soja 2 tsk socker 1 lime, saften 3 vitlöksklyftor, hackade 2 msk riven ingefära 1/2 röd chili risnudlar, ett nystan

Dressing 2 msk socker 2 msk risvinäger Lite chili

Rostade salta cashewnötter, grovt hackade

1lime, i klyftor

Sojabönor, kokta i lättsaltat vatten

1 isbergsallad

Börja med dressingen. Blanda allt, koka upp tills sockret löst sig. Ställ i kylen för att svalna.

Stek köttfärsen gyllene, krydda med soja, fisksås, socker, lime. Stek med vitlöken, ingefäran och chili. Smaka av och krydda mer om det behövs. Koka risnudlarna enligt anvisningar. Blanda i dessa i färsen.

Hacka koriander, dela salladen i stora blad och servera nudelfärsen i. Toppa med cashewnötter, sojabönor och koriander. Avsluta med att ringla över lite dressing.
