---
title: "Vår i sinne- fika inne"
author: Therese Persson
date: "2013-03-10"
categories: 
  - "allmant"
  - "baka"
  - "dryck"
  - "tillbehor"
tags: 
  - "citron"
  - "flader"
  - "poppy-seed"
  - "saft"
  - "tradgard"
  - "vallmo"
---

I veckan när vårsolen värmde och skinnjackan åkte fram längtade jag till helgen för trädgårdspåtande. Lökarna skulle i jorden, gräsmattan skulle räfsas och vi skulle fika utomhus. När nu dagen är här och vädret inte blev som i onsdags så behåller jag våren i hjärtat med fika i uterummet. Vårens alla fröer får mig att längta efter en kaka med lite vårkänsla, vallmokaka. På engelska heter dessa ljuvlingar poppy seeds och det är väl just det vi vill, att våren ska poppa upp!

![20130310-100418.jpg](/static/img/20130310-100418.jpg)

**Citron- & vallmokaka** 2 ägg 1 1/2 dl socker 1/2 tsk vaniljsocker 25 gram smör 1/2 dl mjölk Knappt 2 dl mjöl 1 tsk bakpulver 1 gnutta salt 1/2 dl vallmofrö Skalet och saft från 1 citron

Vispa ägg, socker och vaniljsocker fluffigt. Smält smöret och låt svalna. Häll i i äggsmeten. Skikta i mjöl, bakpulver och salt. Vänd ner de torra i ingredienserna med en sluckepott. Avsluta med citronen och vallmofrön. Olja en ugnsform eller små formar. "bröa" med vallmofrö för extra crunch. Häll på smeten. Dunka formen så eventuella luftbubblor försvinner. Ställ in i ugnen på 175 grader i 25-30 min. Känn med sticka så den är helt klar.

Ta ut och låt svalna en liten stund. Vält ur kakan och låt svalna ytterligare på galler.

Till detta passar det ypperligt med [hemgjord lemonad](https://hd.se/mat/2013/01/04/hemgjord-citronlemonad/) eller [fläderblomssaft.](/posts/flader/)
