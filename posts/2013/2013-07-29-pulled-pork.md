---
title: "Dragen gris"
author: therese.persson82@gmail.com
date: "2013-07-29"
categories: 
  - "allmant"
  - "baka"
  - "gronsaker"
  - "kott"
  - "tillbehor"
tags: 
  - "barbecue"
  - "dragen-gris"
  - "karre"
  - "pulled-pork"
  - "slow-cooking"
---

Lata dagar och enkel mat är det vi gillar allra mest just nu. Slow cooking är det allra hippaste man kan hålla på med jämte korvstoppning och surdegsbakning (lite ute eftersom vi alla kan det nu). Pulled pork, eller dragen gris som det heter på svenska, är matlagning när det är som enklast. Du behöver karré, lite lök och en god barbequesås och ett par timmar..... Vi har testat lite olika recept men kommit fram till att detta är kombon vi gillar bäst.

![20130804-181301.jpg](/static/img/20130804-181301.jpg) **Dragen gris** 1 flaska, sweet baby Ray's hickory barbecue sauce 1,5 kg karré i bit 2 gula lökar 7 vitlöksklyftor 3 tsk paprikapulver 1 tsk liquid smoke 1 nypor salt 1/2 burk krossade tomater

100 grader på ugnen. Ta fram ugnfast gryta med lock och lägg i köttet. Klyfta löken, stampa vitlök häll resten av ingredienserna på köttet och tillsätt grönsakerna.. Låt gå i 5-6 timmar, man kan om man vill vända köttet efter halva tiden. Lyft upp kött och lök. Sila av såsen. Reducera till önskad tjocklek. Ställ såsen vid sidan. Dra isär köttet och häll på önskad mängd sås. Servera med Hjordnära gräddfil, snabbsyltad lök och stark chilisås för den som vill..... Givetvis är det hembakta [hamburgerbröd](https://www.burgare.com/recept/hamburgerbrod/flippin-burgers-hamburgerbrod/).
