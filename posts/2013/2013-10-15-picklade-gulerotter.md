---
title: "Picklade gulerötter"
date: "2013-10-15"
categories: 
  - "tillbehor"
tags: 
  - "morot"
  - "nejlika"
  - "perstorpsattika"
  - "socker"
---

Ett av våra absoluta favoritlunchhak är [Saltimporten Canteen](http://www.saltimporten.com) som ligger lite off, men så värt omvägen. Det serveras den ljuvligaste husmanskosten du kan tänka dig med ett nytt fräscht tänk, det är långkok och picklade grönsaker. Jag bara älskar picklat! Det sötsyrliga, en friskhet till lite jordigare smaker. För någon vecka sen var vi där och åt en galet god oxkindsgryta á la kalops med inlagda morötter. Tricket är tydligen att ha i lite mer socker än vad det är i traditionell 1-2-3-lag.  
  
![20131013-094257.jpg](/static/img/20131013-094257.jpg)
6 morötter, ekologiska såklart 1 dl ättika, Perstorps 24% 3 dl socker 6 dl vatten 10 kryddpepparkorn 10 kryddnejlika 5 vitpepparkorn

Hyvla morötterna antingen på mandolin eller med potatisskalaren. Blanda ihop allt till lagen och koka upp tills sockret löst sig. Ta av från plattan och lägg i morötterna i den varma lagen. Häll upp i rena burkar och sätt på locket. Låt svalna i rumstemperatur innan den sätts i kylen.
