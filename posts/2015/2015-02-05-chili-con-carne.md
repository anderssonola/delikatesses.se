---
title: "Chili con carne"
author: therese.persson82@gmail.com
date: "2015-02-05"
categories: 
  - "allmant"
  - "gronsaker"
  - "kott"
tags: 
  - "blandfars"
  - "chili"
  - "chipotle"
  - "tacos"
  - "tortillachips"
---

"Nu är det fredagsmyyyyyyys, hoppas inte föräldrarna stör..." Förmodligen så stör vi inte förrän middagen är klar. Tisdagar är det fisk, torsdagar är ärtsoppedag och fredag har blivit stora tacodagen. Ibland slirar vi dit, men tar oss för det mesta upp igen och gör en twist på galenskapen. Som förra fredagen då det låg köttfärs, gräddfil, sallad och tortillachips i kundkorgen. Kassörskan log mot mig, som om hon visste vad det vankades till middag, men tji fick hon eftersom vi trollade fram en chili con carne på "tacokorgen. Hur lurar ni fredagsmyyyyyset?!

![image](/static/img/image1-1024x768.jpg)

 

**Chili con Carne**

4 portioner

500 g blandfärs 2 rödlökar, hackade 3 vitlöksklyftor, hackade 2 morötter, rivna 1/2-1 röd chili, hackad 1/2 chipotlechili, hackad 1 krossade tomater 1 dl chilisås 1 köttbuljongtärning 1 tak mald kummin 1 tsk mald kanel 2 msk tomatpuré Salt & svartpeppar Vatten Kidneybönor i tetra Stora vita bönor i tetra

Isbergssallad Gräddfil Tortillachips

Värm olja i en stekgryta. Lägg i lök, vitlök, båda chilisorterna, kummin och kanel. Stek mjukt. Lägg i köttfärsen och stek klart. Dags för morötter, tomatpuré, chilisås och krossade tomater. Fyll burken till tomaterna med vatten och ha i det tillsammans med buljongtärningen. Låt koka ihop ca 10 min innan du provsmakar. Salta och peppra och tillsätt mer chili om det behövs. Låt puttra i ytterligare 20 min, minst. Skölj bönorna i kallvatten genom en sil. Häll i bönorna och låt koka upp.

Servera med tunt hackad sallad, gräddfil och tortillachips.
