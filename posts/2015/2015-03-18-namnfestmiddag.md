---
title: "Namnfestmiddag"
date: "2015-03-18"
categories: 
  - "fisk"
  - "gronsaker"
tags: 
  - "artor"
  - "kalrot"
  - "palsternacka"
  - "picklat"
  - "ragbrod"
  - "torsk"
---

För ett par veckor sen bjöd vi ju in till namnfest för vår lilla höna. Middagen vi bjöd på var en rätt som vi gjorde för första gången, inget recept, utan från vårt smakminne. Det var nämligen det vi åt på SMAK, den dagen vi bestämde vad vårt lilla hjärta skulle heta. [SMAK](http://smak.info/) är Malmö Konsthalls fantastiska lunchhak. Alltid härlig, lyxig mat efter säsong utan egentliga konstigheter. Man smakar vad man äter helt enkelt.  Denna rätt fångade oss med sin enkelhet och bra preppotential. Dessutom fångar den Skåne som i en liten ask, de gröna ärtorna _(Findus, do I need to say more),_ rågbrödet, kålroten.... Bestämmer man sig för ett litet besök på SMAK så prova den übergoda chokladtårtan till kaffet, himmelsk.

[![IMG_8017](images/IMG_8017-1024x683.jpg)](http://import.local/wp-content/uploads/2015/03/IMG_8017.jpg)

**Rimmad torsk på ärtpuré, ugnsbakad palsternacka, picklad kålrot och rågbrödsströssel**

800 gram torskrygg 1 liter vatten 1 dl salt

**Ärtpuré** 500 gram gröna ärtor 1 dl matlagningsgrädde ev 1/2 dl mjölk myntablad salt & peppar

**_picklad kålrot_** 1 kålrot 1/2 dl ättika 1 dl socker 3 dl vatten

**_rågbrödskrutonger_** rågbröd olivolja flingsalt

8 palsternackor, mellanstora olivolja salt & peppar

Koka lagen, låt svalna. Lägg sen i fisken och låt dra i kylen i ett par timmar.

Koka lagen till kålroten. Skala och tärna kålroten och koka den nästan klar i saltat vatten. Häll sen på lagen och låt dra. Detta kan göras ett par dagar innan.

Rågbrödskrutongerna göras genom att skära brödet i små tärningar. Ringla på olivolja och flingsalt. Låt sen rosta i ugnen på 200 grader i ca 10 min. Passa så du inte bränner dom. Detta kan med görs innan och gör en ordentlig laddning, gott på det mesta.

Ärtpuren. Koka upp vatten och häll i ärtorna och låt sjuda ett par minuter. Ta från plattan och häll av vattnet. Sjud upp grädden. Mixa ärtorna till en pure. Häll på grädde och mixa ihop, tillsätt eventuellt mjölk om den känns för tjock. Tillsätt önskad mängd mynta, typ en kvist. Mynta kan smaka lite olika mycket och därför är det svårt att ange mängd.den ska inte ta över, men smaka att den finns där, balans. Salta efter smak. Ställ åt sidan och värm upp inför servering.

Sänk ugnen, om du gjort krutonger, till 175 gradet. Dela palsternackorna på längden, skala bara om dom känns jordiga. Ringla över olja och salta. Ställ in, tar ca 25 minuter. Tänk på att det ska var en liten kärna kvar, annars känns den överkokt.

När palsternackorna känns nästan klara är det så dags för fisken. Ta ut den, skölj av den i kallt vatten och torka torrt. Lägg upp portionsbitar på en plåt med bakplåtspapper. Sätt in i ugnen över palternackorna. När innertemperaturen är 54 grader ta ut och servera direkt.

Lägg puré i botten på tallriken, på med palsternackorna och fisken. Toppa med kålroten och strössla över rågbrödskrutonger. En nypa flingsalt och det är dags att servera.

 

Vad drack vi då? **Mad house- 2014,** riesling, Australien - Clare Valley nr 6474. I box 237 ;-
