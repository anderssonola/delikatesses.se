---
title: "2015 - vänskapens år"
date: "2015-01-01"
categories: 
  - "allmant"
  - "baka"
tags: 
  - "cupcake"
  - "frosting"
  - "kanel"
  - "morot"
  - "muffins"
  - "pecan"
---

Välkommen 2015! Gårdagen firades ganska lugnt och stillsamt med gmala vänner och nya bekantskaper i Växjö. Vi åt en supergod middag och drack dryck som passade där till, återkommer med det. Samtalsämnena var många, om året som gått, förväntningar på det nya åsså det där med nyårslöften. Några hade löften, andra inte. En av de nya bekanta berättade att hon istället ger året ett tema. Tidigare år hade hon haft teman som tex drömmar, då hon uppfyllde sina egna sådana, stora som små. Hon åkte bla på sin drömresa. Så jag tänkte att jag med skulle ge mitt 2015 ett tema, vänskap. Ta upp gammal vänskap som jag saknar, träffa mina vänner mer. Dessutom så hänger ju jag och lilla S med en del nya små människor och deras föräldrar så där vill vi hitta ny vänskap. Vi gick ut stenhårt genom att redan idag träffa en fantastisk gammal vän som hörde av sig om en spontanfika när vi ändå var i Växjö. Så i eftermiddags tog vi vid där vi slutade för ett par år sen❤️ .  
[![IMG_6147.JPG](images/IMG_61471.jpg)](http://import.local/wp-content/uploads/2015/01/IMG_61471.jpg)Dessutom så bjöd Sanna på finfin fika.

**Pecancupcakes med kolasås** 2 dl socker 2 1/4 dl vetemjöl 1 tsk bakpulver ½ tsk salt 1 tsk kanel 1 dl olja 2 ägg ½ tsk vaniljpulver 2 ½ dl morötter, rivna 1 dl pekannötter, hackade _**Frosting**_ 115 g smör, rumstempererad 4 dl florsocker ½ tsk vaniljpulver 1 pkt philadelphiaost, rumstempererat

kolasås hackade pekanötter

Sätt på ugnen på 175 grader. Blanda mjöl, socker, bakpulver, salt och kanel i en stor skål. Gör en grop i mitten och ha i olja, ägg och vaniljpulver. Rör om ordentligt. Vänd till sist ner morötter och pekannötter. Klicka ut smeten i 12 muffinsformar och grädda mitt i ugnen i ca 15-18 minuter. Låt svalna. **_Frostinge_n** Vispa smör, florsocker och vanilj ljust och fluffigt med elvisp. Tillsätt philadephian och fortsätt vispa. Spritsa på frostingen och dekorera med pekannötter och kolasås.
