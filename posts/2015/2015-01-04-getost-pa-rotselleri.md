---
title: "Getost på rotselleri"
date: "2015-01-04"
categories: 
  - "allmant"
  - "gronsaker"
  - "ost"
  - "vegetariskt"
tags: 
  - "chevre"
  - "getost"
  - "honung"
  - "pepparkakshus"
  - "pumpakarnor"
  - "ritselleri"
  - "rosmarin"
  - "vegetariskt"
---

Vi städar ut julen. Tomtarna sover i jullådan igen, granen är avbarrad och pepparkakshuset väntar på sitt öde, Lilla E & lillebror,som kommer på fika i eftermiddag. Ni som följer mig på Instagram har sett det, för er andra kommer det här.  
  
![IMG_6041.JPG](/static/img/IMG_6041.jpg)
  
![IMG_6121.JPG](/static/img/IMG_6121.jpg)
Håller även på att "städa" i bloggen. Dammade i utkasthyllan och hittade detta recept som min mamma och mormor bjöd på när jag var i Lund lite innan jul. Receptet är hämtat från Coop. 
![IMG_5794.JPG](/static/img/IMG_5794.jpg)
**Getost på rotselleri** 4 portioner 1 rotselleri, lite beroende på storlek 4 tsk olivolja 2 tsk flingsalt 1 krm nymalen svartpeppar 200 g chèvre 1 msk flytande honung 1 dl färsk rosmarin, gärna på kvist 2 msk pumpafrön eller solrosfrön

Sätt ugnen på 200 grader. Skär rotsellerin i 4 stycken centimetertjocka skivor. Lägg dem på en plåt med bakplåtspapper. Pensla en tesked olivolja på varje rotselleriskiva och strö över flingsalt och lite svartpeppar. Ställ in i ugnen.

Efter ca 25 min, när rotsellerin är mjuk, lägg en skiva chèvre på varje bit rotselleri. Ringla över honung och lägg på en kvist rosmarin och pumpa- eller solrosfrön. Låt stå i ugnen ytterligare 5 min. Servera genast.
