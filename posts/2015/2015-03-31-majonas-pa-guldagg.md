---
title: "Majonäs på guldägg"
date: "2015-03-31"
categories: 
  - "allmant"
  - "tillbehor"
  - "vegetariskt"
tags: 
  - "agg"
  - "majonas"
  - "presenter"
---

Att få hemgjorda presenter är nog det bästa som finns. Något som inte kan köpas för pengar och det finns en tanke bakom. Jag har den stora förmånen att ha människor runt omkring mig som är väldigt  duktiga på just hemgjorda presenter. Selma har en hel kollektion med mössor, koftor och tossor som hennes mormor och gamlamormor stiööckat. Min lillasyster har virkat vagnhänget med ugglorna. Anna min fina vän gör de bästa disktrasorna i staden och Malin, eller rättare sagt hennes höns, lägger ägg som vi får tidningsinslagna i en fin liten presentpåse. Visst kan man köpa kofta, disktrasa och ägg i affären, men det saknas det där lilla extra. Jag blir varm i hjärtat när jag klär på Selma sina kläder, när jag torkar bordet och själaglad när jag knäcker ett ägg med den guldgulaste gulan. Tack för att ni och många andra finns i mitt liv❤️

![image](/static/img/image3-765x1024.jpg)

![image1](/static/img/image1-e1427829886719-768x1024.jpeg)

![IMG_7178](/static/img/IMG_7178-1024x768.jpg)
Ni kan se mer av Annas fina virkade alster [här](http://lillysyster.blogspot.se/)

![image](/static/img/image4-e1427829854357-1024x1024.jpg)

Dom där guldäggen har idag varit huvudnummer i majonäsen till coleslawen som ackompanjerade till middagen.

**Majonäs**

2 små alldeles ljuvliga äggulor

1 tsk fransk senap

1 tsk vitvinsvinäger

1 nypa salt

2,5 dl skånsk rapsolja, neutral

svartpeppar

Separera äggen. Spara vitorna till en god maräng. Blanda i senap, vinäger och lite salt. Vispa ihop och tillsätt sen oljan, under vispning, i tunn stråle. Smaka av med peppar och eventuellt mer salt och vinäger. Håller ca 5 dagar i kylen.

**Min fina mamma fyller år idag! HURRA och GRATTIS .....igen!**

![image](/static/img/image5-e1427832892693-768x1024.jpg)
