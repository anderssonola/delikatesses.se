---
title: "rårörd jordgubbssaft"
author: Therese Persson
date: "2015-07-09"
categories: 
  - "allmant"
  - "dryck"
  - "skanska-parlor"
tags: 
  - "jordgubbar"
  - "rarord"
  - "saft"
---

Bröllopet i lördags på vackra Björholmens Marina var magiskt. Alla strålade i kapp med solen, det var v-a-r-m-t. Maten och drycken  var fantatsisk, och ekologisk. Bröllopstårtan innehöll pop rocks _(godis som poppar i munnen)_ och på dansgolvet svängdes det en del lurviga.. Vi fick en fantatsisk svit att tillgå, så vår nanny med fick plats. TACK mamma för hjälpen. Veckan har lunkat fram med hönshusförflyttning + grillhäng, pre-födelsedagsmiddag och jordgubbsplockning med kändisspan _(Ebba von Sydow plockar även hon sina gubbar på [Annedals gård](https://www.annedalsgard.se/index.html)....)_

![IMG_7966](/static/img/IMG_7966-e1436477528838-1020x1360.jpg)

![IMG_9198](/static/img/IMG_9198-1020x680.jpg)

![IMG_7976](/static/img/IMG_7976-e1436477466135-1020x1360.jpg)

![IMG_7978](/static/img/IMG_7978-e1436477493978-1020x1360.jpg)

Ni som undrar var sommaren tog vägen så kan det var så att jag har paketerat den i flaskor och förslutit till dagar då jag känner för att ligga i en park, bada i havet, äta lunch i solen och svalka mig med ett glas härlig rårörd jordgubbsaft.

![IMG_8022](/static/img/IMG_8022-1020x765.jpg)

![IMG_8041](/static/img/IMG_8041-1020x765.jpg)

**Rårörd jordgubbsaft**

ca 8 liter färdig saft

4 kg jordgubbar

4 liter vatten

60 gram citronsyra (2 påsar a 30 gram)

1 kg socker / avrunnen liter råsaft, så typ 5 kg.

Snoppa jordgubbarna och dela i mindre bitar. Koka upp vatten och lös upp citronsyran i vattnet, låt svalna. Mosa jordgubbarna lite till med en potatisstöt eller mosa med händerna. Häll på vattnet och låt alltihop dra minst ett dygn. Sen silar man i en silduk (eller kökshandduk) i ett durkslag. Rör sen i socker beroende på hur mång liter råsaft det blir. Häll upp på rengjorda flaskor. Håller ett par veckor i kylen, men går ypperligt att frysa och ta fram när andan faller på eller man får finsällskap.
