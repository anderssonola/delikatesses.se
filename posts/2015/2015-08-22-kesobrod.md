---
title: "kesobröd"
author: Therese Persson
date: "2015-08-22"
categories: 
  - "allmant"
  - "baka"
  - "glutenfritt"
tags: 
  - "brod"
  - "glutenfritt"
---

Lite då och då kommer min fina vän Anna ner till Malmö för att tragga, mysa och shoppa lite. Alltid lika mysigt när vi ses. Sist hon var här så hade hon börjat träna och lägga om kosten för att bli starkare, orka mer och känna sig lite snyggare i kläderna. Sen hon började undvika ( inte utesluta) vetemjöl så kände hon sig inte lika uppblåst som hon gjort tidigare. Så när hon då skulle komma på besök så ville ju inte jag vara sämre utan googlade helt enkelt glutenfritt bröd. Denna världen var helt ny för mig. Jag dök på ett recept hos Åse på 56kilo.se som såg gott ut.

Ett tips är att fiberhusken ofta står bland glutenfritt i affären om du inte hittar det bland bakgrejorna. Hur som haver så var det jättegott och vi har gjort det igen. Det är lättare än scones att göra. Bara att röra ihop. Så för att skryta lite så inspirerade Anna mig och i veckan var jag ute på en liten joggingrunda. Så nu ska min "cup cake" kring byxlinningen bort. Utan att för den delen banta eller äta mindre god mat. Bara tänka till lite mer och röra på fläsket! Och en fet high five till Anna som är så grym !!!
![image](/static/img/image4-632x474.jpg)

## Kesobröd

ca 6 frallestora bitar

3 ägg

125 gram keso

3 msk kokosmjöl

4 msk mandelmjöl

1 msk fiberhusk

2 tsk bakpulver

1 msk rapsolja

1 nypa salt

sesamfrö, solroskärnor, pumpafrö eller nötter. Lite vad du känner för.

Sätt ugnen på 200 grader.  Blanda de torra ingredienserna först, mixa sen ägg och keso med stavmixer. Rör ihop till en deg som liknar sconesdeg. Lägg ut degen  på ett bakplåtspapper och tryck ut så den är typ 2-3 cm hög. Strössla på nåt frö som topping. Ställ in i ugnen i ca 20 min eller tills brödet är gyllenbrunt och känns klart. Låt svalna på plåten. Detta bröd kan med fördel bakas dagen innan och blir jättegott att rost när det gått ett par dagar.
