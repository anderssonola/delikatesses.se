---
title: "Choklad- & espressotårta med dulce de leche & havssalt"
date: "2015-10-04"
categories: 
  - "allmant"
  - "baka"
tags: 
  - "choklad"
  - "dulce-de-leche"
  - "espresso"
  - "frosting"
  - "kalas"
  - "tarta"
---

På tisdag är det ett helt år sen vår lilla tjej kom till oss. Time flies! Varje dag med henne får mitt hjärta att slå volter. Hon är fantastisk och lär både sig själv och oss massa nya saker hela tiden. Igår hade vi bjudit in familjen till 1 års kalas med djungeltema. Förutom den galet smaksiga tårtan så bjöd vi på giraffrulltårta, kokostoppar, bananer i mängd, sega ormar och ett magiskt stort fruktfat med vattenmelonklubbor, litchi, passionfrukt och kiwi. Allt som bör finnas på en djungelkalaskakbuffé. Sen gick vi på tigerjakt med Selmas kusiner och istället för fiskdam fick man svinga i lian för att få sig en godispåse. Hela familjen hade någon form av djuriskt mönster på sig vilket var väldigt kul. Huvudpersonen själv var en typisk djungelgiraff....Idag är vi lite dagen efter...hrm..kalas. Ballongerna, lianerna och aporna hänger kvar. De får hänga till nästa söndag då alla Selmas jämngamla kompisar kommer så vi kan fira dom allihop. Vi laddar om igen helt enkelt. Tårtan blev supersmarrig och receptet är hämtad hos Linda Lomelino när hon bloggade på Amelia. And yes, det är mina sugarpasteskills ni ser i den blå elefanten. Ska nog bli bra när hon fyller 10 år.....

[![IMG_9505](/static/img/IMG_9505-e1443994044661-1020x1530.jpg)](http://import.local/wp-content/uploads/2015/10/IMG_9505-e1443994044661.jpg)[![IMG_9431](/static/img/IMG_9431-e1443994449452-1020x1360.jpg)](http://import.local/wp-content/uploads/2015/10/IMG_9431-e1443994449452.jpg)[![IMG_9419](/static/img/IMG_9419-e1443994346952-1020x1360.jpg)](http://import.local/wp-content/uploads/2015/10/IMG_9419.jpg)  [![IMG_9613](/static/img/IMG_9613-1020x680.jpg)](http://import.local/wp-content/uploads/2015/10/IMG_9613.jpg)

[![IMG_9420](/static/img/IMG_9420-e1443994387318-1020x1360.jpg)](http://import.local/wp-content/uploads/2015/10/IMG_9420.jpg)

 

## **Smarrig choklad- & espressotårta med dulce de leche & havssalt**

_**Chokladbottnar**_

_2 st normalstora_

150  gram smör

9 dl vetemjöl

3 dl kakao

3 tsk bakpulver

3 tsk bikarbonat

8 dl strösocker

4 medelestora ägg, ekologiska såklart

5 dl mjölk, 3%

3 dl starkt kaffe eller samam mängd kokande vatten

_**Choklad- & espressofrosting**_

200 gram mörk coklad

300 gram rumsvarmt smör

1½ dl kakao

fröna från en hel vaniljstång

4 msk espresso/starkt kaffe elelr 4 msk vispgrädde

4 dl florsocker

_**Fyllning**_

1½ dl dulce de leche, karamelliserad kondenserad mjölk. Koka själv eller köp klar. Det gjorde jag den här gången.

havssalt

**_Chokladbotten_** Värm ugnen till 175 grader. Smörj och mjöla två bakformar, eller baka i omgångar i samma form. Smält smöret och låt det svalna. Sikta ner mjöl, kakao, bakpulver och bikarbonat i en stor skål eller bunke. Tillsätt övriga ingredienser och vispa i ett par minuter till en slät smet. Fördela smeten jämnt mellan formarna. Grädda bottnarna i 40–45 minuter, känn med sticka så den är torr. Låt bottnarna svalna i 15 minuter innan du stjälper upp dem på ett galler.

**_Choklad- och espressofrosting_** Smält chokladen över vattenbad eller i mikro. Ställ åt sidan och låt svalna till rumstemperatur. Vispa smöret ljust och krämigt. Tillsätt florsocker och kakao lite i taget tills blandningen är jämn. Blanda i den smälta chokladen och vaniljpulvret. Tillsätt espresso, kaffe eller grädde lite i taget och vispa i ett par minuter tills frostingen är slät och glansig.

_J__ag tog bort lite frosting innan jag hällde i kaffet, till barnen och hade gjort några chokladmuffins, så de fick små bakelser istället. Selma fick bara muffins...._

**_Sätta ihop tårtan_** Dela båda bottnarna på mitten till fyra tunnare bottnar. Lägg den första bottnen på ett tårtfat eller en tårtbricka. Bred ut dulce de leche över bottnen. Bred sedan ut ett jämnt lager frosting över bottnen. Strö några flingor havssalt ovanpå. Upprepa tills du har använt tre bottnar. Lägg den fjärde bottnen överst. Dekorerar tårtan med frostingen. Avsluta med några flingor havssalt.
