---
title: "Lins- & svamppaté med lingonchutney"
author: Therese Persson
date: "2015-12-14"
categories: 
  - "allmant"
  - "glutenfritt"
  - "gronsaker"
  - "tillbehor"
  - "vegetariskt"
tags: 
  - "lingonchutney"
  - "linser"
  - "pate"
  - "svamp"
---

I fredags var det stora glöggbalunsen hemma hos oss. Glöggen ångade på spisen och julmusiken strömmade från högtalarna. Nytt för i år var att vi hade sparat en liter från förra årets sats så alla fick smaka skillnaden. För skillnad var där. Förra årets är mer rund i smaken, lite mer russinsötma. Årets är mer kryddig och vulgär. Den blottar sin alkohol på ett tydligare sätt. Men fantatsiskt god! Funderade lite på vilka skillnader vi gjort, för det är ju ändå samma recept och mängd. Förra året körde jag på Sun maids russin och i år blev det ekologiska Saltå kvarn. Dessa båda skiljer ju sig rätt mycket i både storlek och smak så kanske är det här den byter karraktär, men vad vet jag....Som vanligt bjöd vi på en liten julbuffe med den obligatoriska pepparkakan med grönmögelost (_Ekologisk Blå kornblomst),_ [gubbröra](/posts/gubbrora/) på skånskt knäcke, griljerad julskinka (och en dito rotselleri)_._ Nytt för i år blev en grönkålspaj med valnötter samt denna läckra lins- & svamppaté med lingonchutney.  Dom brynta smörkolorna sparar jag till nästa inlägg.....![IMG_0250](/static/img/IMG_0250-1020x1020.jpg)

![IMG_0282](/static/img/IMG_0282-e1450125401256-1020x1360.jpg)

## Lins- & svamppaté med lingonchutney

2 dl gröna linser

1 dl bulgur

200 gram champinjoner

1 gul lök

2 vitlöksklyftor

1 dl rött vin

1 tsk sambal oelek, mer eller mindre om man vill

0,5 tsk salt

1 dl havregryn

1 röd paprika

en rejäl näve hackad persilja

olja eller smör till stekning

Sätt ugnen på 200 grader. Koka linser och bulgurn enligt anvisningarna på paketet.

Skär svampen i bitar och hacka både den gula- och vitlöken. Fräs några minuter i olja eller smör och häll sen på vinet, rör ner sambal oelek och salt. Sänk värmen och låt puttra i ca 5 minuter. Mixa sen svampröran.

Blanda den mixade svampröran med bulgur, linser och havregryn. Finhacka paprikan och vänd ner den tillsamman med den hackade persiljan. Blanda väl. Häll allt i en brödform. Platta till ordentligt med en slev. Baka av i ugnen i ca 1 timme. Ta sen ut och låt svalna en stund. Här är det bra om man kan lägga lite tryck på patén så den verkligen håller ihop när man ska skära den, men det funkar annars med. Har man en till brödform så kan man ställa den i och fylla med exempelvis bestick, syltburkar eller annat av vikt. Gör under tiden lingonchutneyn.

## Lingonchutney

2 schalottenlökar

1 msk smör

2 msk farinsocker

2 dl färska elelr frysta lingon

1 dl balsamvinäger

Skala och finhacka löken. Fräs den mjuk i smöret. Tillsätt farinsocker och låt bryna i ca 30 sek. Tillsätt lingon och balsamvinäger och koka ihop till en krämig konsistens. Servera varm, kall eller ljummen. Spelar egentligen ingen roll.
