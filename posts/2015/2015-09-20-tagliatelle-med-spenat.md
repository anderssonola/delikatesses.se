---
title: "Tagliatelle med spenat"
author: therese.persson82@gmail.com
date: "2015-09-20"
categories: 
  - "allmant"
  - "gronsaker"
  - "matsedel"
  - "ost"
  - "vegetariskt"
tags: 
  - "mascarpone"
  - "muskot"
  - "parmesan"
  - "pasta"
  - "spenat"
---

Så var det söndagkväll igen. Veckorna försvinner i rasande fart. Helgen har bjussat på husvisning, fotboll, tre supergoda middagar, ett vin och en torr cider. En bra helg helt enkelt. Middagen idag svängde Ola ihop med bravur. Ett recept signerat Jamie Oliver. Oftast när vi gör pastasås blir den tomatbaserad, men det kommer bli ändring på det nu. Detta är en superläcker rätt som absolut är bjudmat, men även lyxig en tisdagkväll. Kräver absolut ett par brödbitar så man får upp den sista såsen i tallriken, så glöm inte det på handlingslistan.

![Tagliatelle med spenat](/static/img/IMG_9206-632x632.jpg)

 

**Tagliatelle med spenat**

_4 portioner_ 450 g tagliatelle, gärna färsk olivolja 2 tsk smör 2 klyftor vitlök , skalad och hackad ½ muskotnöt , nyriven 400 g färsk spenat , tänk på att inte ta babyspenat havssalt nymald svartpeppar 120 ml vispgrädde 150 g mascarponeost 2 nävar Parmesan, givetvis nyriven

Sätt på pastavattnet i en stor kastrull. Salta ordentligt. Kör du med torr pasta som ska koka 11 minuter så börja inte med såsen förrän de kokat halva tiden. Det går supersnabbt. När du väl är där så stek vitlök och muskoten i olja och smör. När smöret smält lägger du i all spenaten. Det är mycket men kommer sjunka ihop i ett nafs. När spenat släppt och avdunstat lite av sin vätska så är det dgs att salta och peppra. tillsätt sen grädde och marscarpone, eventuellt lite pastavatten för att få den simmigare, pastan suger upp väldigt mycket vätska. Tillsätt den kokta, avrunna pastan i såsen. Glöm inte spara lite pastavatten om den behöver späs ytterligare. Ha i den rivna parmesanen och blanda runt väl. Spä eventuellt med ytterligare av det sparade pastavattnet. den ska vara silkeslen och inte kleggig. Smaka av med ytterligare salt och svartpeppar om det behövs. Servera direkt!
