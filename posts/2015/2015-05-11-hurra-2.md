---
title: "Hurra för chokladbollen med rababerkaka!"
date: "2015-05-11"
categories: 
  - "allmant"
  - "baka"
  - "dessert"
tags: 
  - "kalas"
  - "mjuk-kaka"
  - "rabarber"
---

Idag säger vi ha den äran på dagen till vår vän chokladbollen. Chokladbollens dag idag den 11 maj. Namnet är ju omdiskuterat och vissa kan inte med att kalla den för vad det egentligen är utan måste göra sig till och beställa en N\*\*erboll. Den bakades ju redan under tidigt 1900-tal och hette just chokladboll i många hem. Så... varför inte vara retro och modern samtidigt, och säga (tadam!) "chokladboll"? _Så fick moraltanten i mig sitt ord sagt med, tackar!_

Denna lilla delikatess som förmodligen var bland det första jag någonsin bakade själv. Man behöver ju ingen ugn.... Sen är det ju det där med om den ska rullas i pärlsocker eller kokos, jag tillhör den senare kategorin. Hur snyggt och lyxigt är det inte att ställa fram en liten skål med  squashbollstora kylda chokladbollar till fikat. Eller varför inte massa små, då faller det obligatoriska ordspråket "är dom små får man ta två..." in som handen i handsken. Så har du inte redan borstat tänderna så hinner du fortfarande fira. Kanske med [detta receptet](http://import.local/2015/03/03/elna-selma-miranda-%E2%9D%A4%EF%B8%8F/). Men är det kalas så får det väl firas med tårta eller mjuk kaka i alla fall. Min storasyster bjöd på en fantastisk rababerkaka med glass i igår. Den passar till vilken fest som helst. Lite seg, marängig och alldeles, alldels underbar. Dessutom så är det ju så att rabarbern redan har vecklat ut sina jätteblad och är redo för plockning.

[![IMG_7516](images/IMG_7516-768x1024.jpg)](http://import.local/wp-content/uploads/2015/05/IMG_7516.jpg)

Givetvis kan man ju servera båda godingarna på en och samma fika.....

**Festliga rababerkaka**

1 springform

150 gram smör

3dl + 2 msk strösocker

2 ägg

3 dl vetemjöl

2 tsk vaniljsocker

1 tsk bakpulver

3-5 rabarberstjälkar, lite beroende på storlek och längd

1 tsk maizena majsstärkelse

smör och ströbröd eller panko till formen

 

florsocker till garnering, om man vill

 

Sätt ugnen på 175 grader. Blanda smör, 3 dl socker och ägg i en matberedare eller vispa med elvisp. Blanda dom torra ingredienserna och vänd ner dom i smeten. Bred ut smeten i en smord och bröad form.

Ansa rababerna och skiva. Blanda med 2 msk socker och majsstärkelse. Fördela över smeten.

Grädda kakan mitt i ugnen i ca 1 timme. Låt svalna något innan den lossas från formen och serveras pudrad med florsocker och kanske en kula glass.
