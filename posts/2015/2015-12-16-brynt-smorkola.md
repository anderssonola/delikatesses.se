---
title: "Brynt smörkola"
date: "2015-12-16"
categories: 
  - "baka"
  - "godis"
tags: 
  - "brynt-smor"
  - "flingsalt"
  - "kola"
---

En vecka till julafton och jag har precis klickat hem årets julkort. Yepp, ni hörde rätt. Hon-som-alltid-pysslar-sina-egna-julkort har klickat hem färdiga. Jag har ju dock tagit bilderna så man skulle väl kunna säga att det kreativa ändå är egengjort. Nåt annat som med är egengjort är de gudomliga brynta smörkolorna som fick koka  ihop i vårt lilla kök. Guess what jag mumsar på i detta nu.... Receptet är Sara Aasum Hultbergs. Hon lägger upp grymma videor och recept på hemgjortgodis via recept.nu. ![IMG_0222](images/IMG_0222-1020x1020.jpg)

## Brynt smörkola

200 gram smör

2 dl vispgrädde

2 dl ströscker

1 dl farinsocker

1 dl glykos

0,5 dl vatten

flingsalt till topping

Bryn smöret i en kastrull, på låg värme. Låt det ta tid. När det uppstår små !champagnepubblor! och doftar härligt kola och lite nötigt är det dags att blanda ner grädden och farinsocker. Koka upp socker, glykos och vatten i en kastrull och låt sockermassan koka tills den ändrar färg och får en mörkare ton. Tillsätt gräddblandningen i tre omgångar. Rör om med en visp mellan varven. Koka sedan kolan på medelvärme tills den har en temperatur på 124 grader, eller gör ett kulprov (se hur du gör i filmen). Rör om då och då.
