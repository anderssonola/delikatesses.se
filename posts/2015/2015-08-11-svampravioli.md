---
title: "Svampravioli"
date: "2015-08-11"
categories: 
  - "allmant"
---

Förra veckan drog vi på oss gummistövletterna och begav oss ut i Norra skånes skogar för att leta skogens guld. Sommarkantarellerna leker tittut och vi letar upp deras gömställen. En till som blev påkommen var den läskiga lååååååånga svarta snoken som skrämde livet på mig _(och jag förmodligen på den)_, vi tog oss åt vars ett håll så att säga.... Hua så läskigt! Jag fick lugna nerverna en aning, men sen var det på det igen. En liter fick vi ihop på timmen vi var ute. Räcker gott till en svampmacka eller till en ny omgång av svampraviolin vi gjorde för någon vecka sen, dock den gången utan kantareller.

![image](/static/img/image2-1020x765.jpg)

![image](/static/img/image-1020x765.jpg)

![image](/static/img/image1-e1439287766238-1020x1360.jpg)

**Pastadeg** 500 gram durumvetemjöl 5 ägg, ekologiska såklart 1 nypa salt

Häll mjölet i en bunke, forma en grop mitt i. Knäck äggen i gropen och nyp i saltet. Blanda ihop med en gaffel. När det börjar gå ihop, knåda med händerna tills degen känns smidig, typ 6-8 min. Rulla i plastfilm och låt villa i kylen i 30 min. När den vilat, dela i mindre bitar, tänk pingisboll och kavla igenom biten tre gånger på tjockaste valsen, innan du byter tjocklek. Jag brukar köra min pasta till 6-7 på maskinen. Lite tjockare när det är ravioli. Tänk två spelkort, så blir det inte för tjockt eller för tunt. Degen kan ligga i kylen i ca 5 dagar. Tänk på att ha plast på hela tiden då du inte jobbar med den, annars torkar den.

**Fyllning**

1 vitlöksklyfta

1 schalottenlök

300g svamp, champinjoner & karljohan svamp

100g färskost

smör

3-5 kvistar färsk timjan

salt & peppar

Hacka lök,vitlök och timjan utan att det tar färg. Kvarta svampen och stek med löken. Salta och peppra. Låt svampfräset svalna, mixa (inte för fint) och blanda sen med färskost. Kavla sen ut pastaark. Förstansa hur stor raviolin ska vara och spritsa eller skeda ut lite fyllning i varje ruta eller cirkel. Lägg på ett lock och tryck ut luften mellan plattorna och stansa sen ut raviolisar.se till att de är ordentligt förslutna. Lägg i kokande, salt vatten i ca  2-3 min, lite beroende på pastans tjocklek.

_**Syrad lök**_

5 knipplökar

2 msk dl ättika, 24% 1 dl socker, kanske mer, smaka av så den inte sticker i syra

2 dl vatten

Dela lökarna på mitten och dra isär de olika lagren. Sätt ugnen på 225 grader och baka löken tills den fått lite färg, ca 10 min. Håll koll! Koka lagen och lägg i löken i den varma lagen och låt svalna.

 _**Tillbehör**_

Smörstekta champinjoner, kantareller & karljohan svamp

gröna skott, typ ärtskott

"syrad lök"

parmesanost

brynt smör
