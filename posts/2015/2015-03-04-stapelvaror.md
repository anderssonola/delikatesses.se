---
title: "Stapelvaror"
date: "2015-03-04"
categories: 
  - "allmant"
  - "baka"
tags: 
  - "choklad"
  - "cookie"
  - "fika"
  - "kakor"
  - "rocky-road"
---

Vissa saker är sådär bra att alltid ha hemma. Krossade tomater, pasta, ägg, socker, mjöl, mjölk också vidare. En annan stapelvara i vårt hem är kakor. Ibland hamnar dom i frysen och andra gånger i burk. Dagens bak hamnade i burk, staplade på varandra. Amerikanska Cookisar sprängfyllda med allt gott, 3 sorters choklad, nötter och marshmallows. En måstevara helt enkelt. Skit i nötterna om du inte tål dom. Ett glas kall mjölk sitter som handen i handsken att skölja ner med.Har du inte fått tummarna ur och köpt en våg än så är det dags nu, SPRING! Receptet är signerat Roy Fares.

[![IMG_8170](/static/img/IMG_8170-1024x683.jpg)](http://import.local/wp-content/uploads/2015/03/IMG_8170.jpg) **Rocky road cookisar**

ca 15 st 70 gram smör, rumstempererat 100 gram farinsocker 45 gram strösocker 55 gram ägg ,1 st 120 gram vetemjöl 40 gram kakao 5 gram bikarbonat 2 gram salt 50 gram mörk choklad 50 gram mjölkchoklad 50 gram vit choklad 1 näve salta jordnötter 1 näve små marshmallows

Sätt ugnen på 175 grader. Vispa smör, farinsocker och strösocker ordentligt i en bunke. Blanda ner ägget. Blanda i dom torra ingredienserna och arbeta ihop till en deg. Grovhacka all choklad och arbeta in den i degen. Fortsätt med nötter och marshsmallows efter smak. Om degen känns kladdig, plasta in den och låt den ligga i kylen cirka 20 minuter. Dela degen i 15 bitar, rulla bitarna till kulor och lägg dem glest på plåt med bakplåtspapper. Platta till kulorna lite och grädda dem mitt i ugnen i cirka 12 minuter. Dra av kokrna från plåten direkt efter du tagit ut dom ur ugnen, så bakningen avstannar och de förblir sega.
