---
title: "Amerikanska pannkakor med svarta vinbär"
date: "2015-09-18"
categories: 
  - "baka"
  - "dessert"
  - "vegetariskt"
---

Det här med vanliga platta pannkakor tycker jag är lite överreklamerat. Nån som kan berätta storheten i detta? Jag kan äta två, tre stycken, men utan wowfaktor. Platta, tunna pannkakor är liksom....eh.. pannkaka. Däremot gillar jag jästa pannkakor vääääldigt mycket med bacon och lönnsirap och några amerikanska pannkakor kan med slinka ner till en lördagsfrukost. Å tillsätter man dessutom nyplockade svarta vinbär så blir det tipptopp. Då är allt inte så sött längre. Så ni som inte redan fyllt frysen med svarta vinbär, ni kan testa med blåbär, björnbär eller annat bär som finns att tillgå i frys eller affären. För tjocka plättar tycker jag att alla är värda en helgfrukost! Dessa gjordes i somras på en spis med utsikt över Stenshuvud på vackra österlen, strax innan [vi kysste havet.....](https://www.youtube.com/watch?v=kCeOcxhq1ok)

![image](/static/img/image3-632x474.jpg)

## Amerikanska pannkakor med svarta vinbär

_**ett gäng**_

2,5 dl vetemjöl

2 tsk bakpulver

2 msk socker

2 krm salt

2,5 dl mjölk

2 msk smält smör

1 ägg

1 dl svarta vinbär, eller andra bär såsom blåbär

smör till stekning

florsocker till topping

Blanda de torra ingredienserna och vispa i mjölken, lite i taget. Ha i det smälta smöret och vispa sen i ägget och avsluta med vinbären. Stek små plättar på medelvärme i smör. Vänd när de börjar bli bubbliga och känns lite klara. Få bara lite färg på den andra sidan. Avsluta det hela med att snöa över florsocker.
