---
title: "Pilgrimsmusslor med champagnesås och bröllop"
author: Therese Persson
date: "2015-07-04"
categories: 
  - "allmant"
  - "fisk"
  - "skaldjur"
  - "tillbehor"
tags: 
  - "amuse"
  - "brollop"
  - "champagne"
  - "mousserande-vin"
  - "pilgrimsmussla"
---

Godmorgon! Solen gassar och klockan är bara 9:34. Hur ska det här sluta?! Vi dricker frukost kaffe och äter korvmackor i en fullpackad bil på väg mot Tjörn för bröllop. Ett bröllop på klipporna vid vackra Björholmens marina. Det kommer bli helt magiskt! Min klänning från England kom i sista stund, kommer bli så bra. Vi har haft ynnesten att får uppleva massa fina, personliga, kärleksfulla bröllop bland vänner och familj. Alla lika vackra på sitt sätt. En dag hoppas jag att själv få stå där som brud....\*blink blink Ola\*

Är mycket spänd på middagen som serveras ikväll, efter att ha sett bilder på hemsidan som tror jag att det kommer bli riktigt riktigt bra. Dessutom vet jag att brudparet har önskat en ekologisk meny, hurra! Skulle det vara så att ,man själv vill stå för nåt lyxigt så är denna amusen helt magisk. Receptet kommer från Systrarna Eisenmann's Mingelmat. Såsen är to die for och kan lätt serveras bara den till en rimmad torskrygg eller marulk. Hög mumsfaktor med andra ord. Trevlig 4th of July!

![image](/static/img/image-1020x1360.jpg)

**Pilgrimsmusslor med champagnesås** 24 pilgrimsmusslor (ca 350 g) salt och peppar 1 msk olivolja _**Champagnesås**_: 1 schalottenlök, -finhackad 1 msk smör 1 dl vitt vin 4 dl fiskbuljong 3 dl vispgrädde 1 msk ljus maizena-redning 1 tsk färskpressad citronsaft 1 dl champagne/mousserande vitt vin salt och vitpeppar Fräs löken i smör tills den mjuknar utan att ta färg. Häll på vin och buljong. Sjud tills vätskan reducerats till hälften.

Sila bort löken, tillsätt 2 dl grädde och låt koka i cirka 10 minuter. Red såsen med maizena. Tillsätt citronsaft och smaka av med salt och peppar. Håll såsen varm.

Vispa resten av grädden. Salta och peppra pilgrimsmusslorna. Värm oljan i en grill- eller stekpanna och stek -musslorna i cirka 1 minut på varje sida.

Vänd ner den vispade grädden i såsen och rör i champagne. Fördela såsen i skedar eller på små tallrikar. Lägg en pilgrimsmussla i såsen. Servera direkt.

Skölj med fördelen ner med en fantastisk Crémant de bourgogne signerad Clotilde Davenne som satt sitt eget namn på denna pärla. Ett mousserande från egendomen Les Temps Perdu i Chablis-byn Prehy. Clotilde älskar champagne och i frånvaro av mark i Champagne så lyckas hon alldeles utmärkt göra ett enastående champagnelik crémant i absolut toppklass med frisk syra, små fina bubblor. **_Clotilde Davenne (7725), extra brut, Crémant de Bourgogne, Frankrike, 135;-_**
