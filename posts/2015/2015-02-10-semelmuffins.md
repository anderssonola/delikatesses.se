---
title: "Semelmuffins"
date: "2015-02-10"
categories: 
  - "allmant"
  - "baka"
tags: 
  - "citroncurd"
  - "gradde"
  - "kardemumma"
  - "mandelmassa"
  - "semla"
---

Hurra för semlor! Snart vankas det stora semeldagen när den kommande Fettisdagen gör sitt intåg. Redan nu kan vi avnjuta dessa, och för vissa typ min svåger började semeltiderna redan på juldagen förra året....

Det har presenterats en sensation i semelvärlden i form av semelwrapen från Tössbageriet. Så i år presenterar Delikatesses Semelmuffinsen, inte först på bollen men ändå. En lite enklare variant som kan röras ihop när det vankas sent påkomna fikor med trevligt sällskap. Är dessutom fikagästen nötallergiker så fyller vi den med nåt annat än den ordinarie mandelmassan, nämligen citroncurd som är kamrat Kardemummas bästa kompis. 

![image](/static/img/image6-e1423604232744-768x1024.jpg)
Undrar ni var man hittar Malmös godaste semla så titta in på [&Bread](https://www.and-bread.se/), på Regementsgatan 15, och slug en av deras surdegssemlor. Massor med smak, lagom stor och god vispad grädde.

![IMG_6435](/static/img/IMG_6435-1024x768.jpg)

**Semelmuffins**

ca 12 normalstora, en himla massa små och ett par gigantiska

3ägg 2 1/2dl socker 100g smör 1dl mjölk 2 tsk kardemumma, stött 3 1/2dl vetemjöl 2tsk bakpulver 1 nypa salt

Vispa ägg och socker pösigt och riktigt vitt. Smält smöret och blanda det med mjölken och kardemumman, häll det i äggsmeten. Sikta i mjöl, bakpulver och salt. Rör försiktigt ihop så det precis blandar sig. Ställ formar i en muffinsplåt. Klicka ut smeten. Tänk på att inte fylla dem för mycket för då rinner de över kanten. Grädda i 175 grader i cirka 20minuter. Låt svalna på galler.

Blanda önskad fyllning och vispa grädden lagom, övervispad grädde är inte gott.... Skär en liten kon i varje muffin och lyft av. Skär bort den spetsigaste biten och använd i mandelmassefyllningen. Lägg locken åt sidan. Fyll med vald fyllning, spritsa eller skeda upp grädde och lägg på det lilla locket. Pudra över florsocker.

**Mandelmassefyllning** 50 gram mandelmassa 2-3 msk vispgrädde Ev lite inkråm

Citroncurd Ca 0,5 dl citroncurd

3 dl lättvispad grädde Florsocker till pudring

_Har man berikats med ett namn med samma bokstäver som denna delikatess får man stå ut med att kallas för Semlan..._
![IMG_6236](/static/img/IMG_6236-e1423606425964-768x1024.jpg)
