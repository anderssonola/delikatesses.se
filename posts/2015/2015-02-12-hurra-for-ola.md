---
title: "Hurra för Ola"
author: therese.persson82@gmail.com
date: "2015-02-12"
categories: 
  - "allmant"
  - "baka"
tags: 
  - "dulce-de-leche"
  - "fodelsedag"
  - "kladdkaka"
  - "kola"
---

Idag väcktes Ola av min ljuva stämma. Selma undrade vad som pågick, men var snabbt med på noterna och sken upp som en sol och överröste sin pappa med pussar & mys på hans 34-års dag. Det där med present är lätt som barn när en kram i present räcker, sen en teckning som utvecklas till nåt pyssel man gjort av ett par pärlor, lite tråd, klister och en frigolitbit. Alltid lika uppskattat. Värre är det för oss sambosar som aldrig vet vad vi ska köpa. Jag är duktig att köpa saker till oss, vilket inte alltid uppskattas.... Så i år skulle han få nåt eget. Han köpte själv en ny datorväska ala Kånken, jag sätter in pengar.... Smidigt. Givetvis hade överraskningskommiteen fixat ytterligare en present, snygg slips. Engelsk skolpojksmodell, blå & rödrandigt med näsduk.

Hade nu födelsedagsbarnet hållit sig hemma (Anderslövs Boik tar inte vila ens när man fyller år...) så hade han fått den godaste kladdkakan ever. Denna fick jag hemma hos Ninna som är mamma till en av Selmas små kompisar. 
![image](/static/img/image8-e1424334253426-768x1024.jpg)
Så älskling HURRA på din dag ❤️ och här kommer receptet.

**Kladdkaka med kolagömma**

3 st ägg

4 dl socker

2 dl mjöl

6 msk kakao

225 gr smör

1 burk karamelliserad mjölk, kokt i 2h

Smält smöret. Rör ihop ägg, socker, mjöl och kakao. Häll ner smöret i omgångar och rör till en jämn smet. Smöra en form med löstagbar kant och häll i hälften av smeten. Klicka ut kolan över hela smeten. Häll i resten av smeten så att det täcker hela formen. Grädda i 30-35 min i 175 gr. Låt kallna i kyl några timmar eller över natten.
