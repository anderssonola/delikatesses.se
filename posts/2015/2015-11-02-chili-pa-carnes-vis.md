---
title: "chili på (c)Arnes vis"
author: Therese Persson
date: "2015-11-02"
categories: 
  - "allmant"
  - "kott"
---

Jag har sån bloggtorka så att Sahara framstår som de 1000 sjöarnas land. Recepten finns , mat har lagats, meeeeen det finns inte bilder på allt. Suck! Dessutom så sitter jag här och skriver mest blaj. Vilket egentligen inte är ett problem eftersom ordbajseri alltid har varit min specialitet.  När jag pluggade så var det inlämningsuppgifter där maxantal på ord eller bokstäver blev problem. Man kan ju liksom inte lämna in ett halvt paper för att orden var slut. På tal om att plugga så fanns det en biologilärare när jag gick i högstadiet som hette Arne och var 2,30 (typ) lång. Han stod alltid lite framåtlutad så det kändes som han skulle falla som en fura vilken sekund som helst.  Han var lite speciell, precis som den här chilin. Men på ett bra sätt! Så är detta något någon får för sig att svänga ihop så ta en bild så får den vara vara med här.....deal!
![black-wallpapers-28](/static/img/black-wallpapers-28-1020x638.jpg)

 

**Chili på (c)Arnes vis**

400 gram blandfärs

1 stor rödlök

1 gul paprika

10  champinjoner

3 vitlöksklyftor

2 tsk rökt paprikapulver

1 tsk spiskummin

1 tsk torkad mald koriander

1 burk hela ekologiska tomater

2 dl kalvbuljong

2 msk harissa

1 burk kidneybönor

1 burk stora vita bönor

1 burk sojabönor

1 kruka korainder

_**Tillbehör**_

turkisk yoghurt

nachochips

isbergssallad

Börja med att hacka lök och vitlök. Hacka sedan chilin fint. Behåll kärnorna om man önskar mer hetta. Strimla paprikan på längden och hacka ner svampen och stek allt i en gryta.

Tillsätt sen köttfärsen, stek på hög värme. När köttfärsen börjar få färg, är det dags för kryddorna samtidigt som du fortsätter steka. Rör om hela tiden så det inte bränns. Kryddorna utvecklar smak om de får rostas lite i pannan inna det är dags att slå på tomaterna och harissan. Låt det koka upp och ha i kalvbuljongen. Smaka av med salt och svartpeppar.Låt koka i 20 min sen tillsätter du de avrunna och sköljda bönorna. Låt koka upp igen och mska av en sista gång innan du serverar med en rejäl näve koriander, lite nachochips, fint strimlad isbergssallad och en klick turkisk yoghurt.
