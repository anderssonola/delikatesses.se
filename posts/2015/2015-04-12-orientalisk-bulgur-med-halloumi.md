---
title: "Orientalisk bulgur med halloumi"
date: "2015-04-12"
categories: 
  - "gronsaker"
  - "vegetariskt"
tags: 
  - "bulgur"
  - "fikon"
  - "harissa"
  - "kardemumma"
  - "kikartor"
  - "orientaliskt"
  - "safran"
  - "sallad"
  - "sommarmat"
  - "spiskummin"
  - "torkad-frukt"
  - "yoghurt"
---

Jag vet att det bara är vår, men i onsdags fick jag sommarfeeling och blev sugen på sommarmat. Detta fick mina torsdagsgäster erfara när de kom för att hänga med sin små godingar. Sommar för mig är goda sallader och då passade det ypperligt att jag ramlade över boken "Matiga sallader" av Caroline Hofberg, i en reahög. Det här med frukt i mat kan skrämma vissa av er, men snälla testa. Det är gott med alla kryddorna och det salta från halloumin och den fräscha yoghurten. Dessutom kan man slänga in ett par naanbröd, köpta eller hemmagjorda, så man blir mätt i magen **OM** det mot förmodan skulle vara så att jag har fel.....

![image](/static/img/image3-1024x768.jpg)

När grillen åker fram så kommer denna testas med grillade lammracks med. Trevlig söndag på er!

**Orientalisk bulgur med halloumi**

1 granatäpple

1 tärning grönsaksbuljong

5 dl vatten

0,5 gram saffran

1 pressad vitlöksklyfta

2 tsk harissa

1 tsk nystötta kardemummakärnor

2,5 dl bulgur

1 burk kikärtor, 400 gram

2 msk olivolja

2 dl grovt hackad torkad frukt tex aprikoser, dadlar, russin

3 färska fikon, klyftade

1 dl grovhackade pistachnötter

4 msk hackad mynta + några blad till dekorering

2 klumpar halloumi, skivade + olivolja att steka i

**yoghurtsås**

2 dl turkisk yoghurt

1 liten pressad vitlöksklyfta, lite beroende på hur stark den är

3 krm mald spiskummin

flingsalt

Börja med att blanda ihop ingredienserna till yoghurtsåsen- den mår utmärkt av att stå en stund. Var försiktig med vitlöken.

Ta ur kärnorna ur granatäpplet. Enklast är att lägga ett snitt runt hela äpplet och få till klyftor. Skala sen efterhand och ta bort dom vita hinnorna. Annars så dela äpplet mitt itu och slå ut kärnorna över en skål med en slev. ta bort eventuella vita hinnor.

KOka upp biljongen med, vatten, saffran, vitlök, harissa och kardemumma. Tillsätt bulgurgrynen och koka under lock i ca 10 min.

Skölj under tiden kikärtorna och låt dom rinna av.

Ta kastrullen från plattan, låt grynen ånga av och rör dom fluffiga med en gaffel. Blanda den fluffade bulgurn med kikärtorna, olivolja, frukt, nötter och mynta. Lägg upp på ett fat och strössla över granatäpplekärnorna.

Stek halloumin i olivolja och servera salladen med nystekt ost och yoghurtsåsen.
