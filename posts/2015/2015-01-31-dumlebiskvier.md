---
title: "Dumlebiskvier"
author: therese.persson82@gmail.com
date: "2015-01-31"
categories: 
  - "allmant"
tags: 
  - "ballonger"
  - "biskvier"
  - "dumle"
  - "kolasas"
  - "namnsdagsbarn"
---

Idag ska det kalasas igen. Vi firar vår lilla hönas första namnsdag, hennes andranamn, Elna ska firas stort idag. När Selma inte orkar fira sig själv mer så åker vi till min lilla mormor som firar sin 80-års dag idag. Det blir traditionsenlig smörgåstårta. Hurra för mormor! Om Selma hade fått välja fika så hade hon nog valt dumlebiskvier som namnsdagsfika. Hennes föräldrar lyfter på hatten och tackar för valet. 
![image](/static/img/image7.jpg)
![image](/static/img/image6-e1422703400920-768x1024.jpg)
**Dumlebiskvier** Antalet kan variera beroende på storlek....

125 gram mandelmassa 1 äggvita 1/2 dl socker

100 gram smör, rumstempererat 1/2 dl florsocker 1 äggula 1/2 tsk vaniljsocker 1 rågad msk kolasås, har man dulce de leche så är det lyx 10 dumlekolor, något tillplattade 1 krm flingsalt

200 gram mjölkchoklad 1 msk neutral olja

Börja med bottnarna. Vispa sockret och äggvitan lite vitt, riv sen ner mandelmassan i. Vispa till en slät smet. Sprits ut så stora rundlar du önskar. Jag använde min macaronplatta i silikon, men det funkar lika bra på ett bakplåtspapper. Baka av i ugnen på 175 grader, med varmluft, annars 200 grader. Tar ca 12 min innan de blir gyllenbruna.

Gör smörkrämen. Vispa smöret, äggulan, florsockret och vaniljsocker pösigt och luftigt, nästan vitt. Rör i kolasås och flingsalt. Låt stå kylt en stund.

Lägg sen en tilltryckt dumlekola, eller en halv om du gör små, på varje botten och bre sen smörkräm på så den täcks. Ställ in i frysen i minst 30 min.

Hacka chokladen och smällt hälften av den över ett vattenbad. Häll i oljan och lyft upp från vattenbadet. Rör ner resten av chokladen så den med smälter, på så sätt tempereras chokladen, den behåller glans samt att den inte är så varm när smörkrämen ska doppas.

Doppa varje biskvi i chokladen så smörkrämen täcks. Ställ på galler så överflödig choklad rinner av. Låt stelna helt i kylen. Sen kan man om man vill och har choklad över spritsa strängar som jag gjort. Låt sen stelna igen. Lägg i frysen eller servera direkt till kaffet.
