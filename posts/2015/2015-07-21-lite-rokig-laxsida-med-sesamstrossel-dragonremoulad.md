---
title: "Lite rökig laxsida med sesamströssel & dragonremoulad"
date: "2015-07-21"
categories: 
  - "allmant"
  - "fisk"
  - "grillat"
  - "gronsaker"
tags: 
  - "dragon"
  - "fiskodling"
  - "grilla-citron"
  - "lax"
  - "regnbagslax"
  - "remoluda"
---

Här hemma rullar det på. I helgen var vi hos fina vänner vid sjön  Bolmen. Åkte båt, grillade, drack te och bara myste och åt god dessert (återkommer med ett recept på det när jag fått det av Ida). Vi åkte båt rakt över sjön till ett mysigt ställe som heter [Tiraholms fisk](http://www.tiraholm.se/sve/index.php). De odlar sin egen regnbågslax i stora kassar i Bolmen som de sen säljer.  den vilda fisken fångas med bottengarn som görs på gården. Mycket intressant läsning på hemsidan. Vi köpte med oss tre olika sorter av den galet goda varmrökta laxen, som röks i specialgjorda ugnar, med olika smaksättningar. Har man vägarna förbi så är detta ett toppenställe, där man dessutom kan få se livs levande ålar.

[![image](images/image7.jpg)](http://import.local/wp-content/uploads/2015/07/image7.jpg) [![image](images/image8-1020x1360.jpg)](http://import.local/wp-content/uploads/2015/07/image8.jpg) [![image](images/image9-1020x1360.jpg)](http://import.local/wp-content/uploads/2015/07/image9.jpg) [![image](images/image13.jpg)](http://import.local/wp-content/uploads/2015/07/image13.jpg)Mysig utflykt till [Stockhultsgårdens tebod](http://www.stockhultgardenstebod.com/). Tack för att vi fick komma, Ida & Daniel <3

 

Innan helgens mys så mös vi med kusinbesök från Linköping. På kvällen grillade vi laxsida som blev otroligt god med lite hjälp av rökspån, en dragonremoulad och ugnsrostade potatisar. Glöm inte att smaka citronskivorna, överraskande gått med rökt sådan. Ljuvligt!

[![image](images/image4-1020x765.jpg)](http://import.local/wp-content/uploads/2015/07/image4.jpg) [![image](images/image5-e1437558979826-1020x1360.jpg)](http://import.local/wp-content/uploads/2015/07/image5.jpg) [![image](images/image6-e1437559027691-1020x1360.jpg)](http://import.local/wp-content/uploads/2015/07/image6.jpg)

**Lite rökig lax med sesamströssel & dragonremoulad**

1 laxsida

salt & svartpeppar

2 ekologiska citroner

1 näve färsk oregano

1 näve Hickory träflisor

_**sesamströssel**_

2 msk rostade sesamfrön

1 tsk malen spiskummin

1 tsk flingsalt

1/4 tsk torkad timjan

1/4 tsk chiliflingor

_**dragonremoulad**_

1,5 dl [majonäs](http://import.local/2015/03/31/majonas-pa-guldagg/)

1,5 dl tjock turkisk yoghurt

1 dl finhackade cornichons, små gurkor

2 kvistar dragon, finhackade blad

salt & svartpeppar

Blanda ihop alla ingredienser till såsen och ställ i kylen för att dra. Smaka av precis innan servering.

tänd grillen och placera briketterna i ena halvan av grillen. Vi ska nämligen grilla på indirekt värme. Fixa nu laxen..

Skär citronerna i tunna skivor. Salta och peppra laxen. Strössla på oregano så det ligger över hela fisken. Täck med citronskivorna. Lägg på laxen, med skinnsidan ner, på motsatta sida där briketterna ligger och glöder. Sätt på locket och låt ligga i 10 min. När du väntar så gör sesamströsslet genom att blanda allt.

Åter till laxen. Lyft på locket och lägg en näve rökspån på gallret över briketterna och lägg på locket igen. Låt grilla ytterligare 15-20 min. Servera med såsen och ugnsrostad ny- eller delikatesspotatis. Strössla över färsk oregano, flingsalt och citrontimjan på potatisen. Dags att njuta!
