---
title: "Torsk med citronfrästa belugalinser & grillad paprikakräm"
date: "2015-09-30"
categories: 
  - "allmant"
  - "fisk"
  - "glutenfritt"
  - "gronsaker"
  - "vegetariskt"
tags: 
  - "basilika"
  - "belugalinser"
  - "citron"
  - "grillad-paprika"
  - "torska"
---

Sen ett par veckor kör jag 5;2 dieten. Meningen är att detta ska bli ett levnadssätt för mig. Inte jojobanta eller bara köra ett tag. Jag fastar två dagar mitt i veckan, måndag och onsdag har jag kört nu, men de kan bytas till vilken annan dag som helst. Resten av vardagarna tänker jag på vad jag stoppar i mig och på helgen njuter jag fullt ut _(utan att hrm... frossa)._

Många undrar om det inte är jobbigt de två fastedagarna i veckan, men läser man på ordentligt så kan man äta riktigt bra dessa dagarna med. Man får dricka hur mycket te och kaffe man vill...är kissnödig hela tiden! Fastedagarna får jag äta 500 kalorier, vilket ganska mycket om man tänker att ett kokt ägg ger 80 kalorier. På 6 ägg står man sig. Men nu vill jag ju inte trycka 6 ägg utan önskar fortfarande mig lite god mat.

Jag dricker en stor kopp te på morgonen, till lunch blir det ofta någon form av ägg med grönsaker. Idag åt jag 3 dl riven morot med blomkål, örtkeso och ett mjukkokt ägg- ca 150 kalorier.... det står man sig på och är väldigt mumsigt. Men det är ju middagarna jag ser fram emot. Ikväll lagade vi en kanonrätt som absolut kommer återkomma. Fler som sitter på superrecept med lite kalorier?

[![IMG_9409](images/IMG_9409-e1443647873591-1020x1360.jpg)](http://import.local/wp-content/uploads/2015/09/IMG_9409.jpg)

## Torsk med citronfrästa belugalinser & grillad paprikakräm

_**4 portioner á 280 kalorier**_

1 liter vatten

2 tärningar grönsaksbuljong

2,5 dl belugalinser

4 bitar torsk, ca 130 gram per person

2 grillade paprikor i lag

1,5 citroner, ekologiska

1 tsk paprikapulver, den starka varianten

svartpeppar

1/2 tsk salt

olivolja till stekning, bara några tsk

1,5 dl lätt creme friache

0,5 kruka basilika

1 msk olivolja

Sätt ugnen på 150 grader.

KOka linserna i vatten och buljong i ca 15 min. De ska fortfarande vara lite tuggiga.

Lägg fisken på en bakplåtsbeklädd plåt, salta. Baka fisken i ugnen i 15 min.

Torka av den avrunna paprikan med hushållspapper. Skär en i grova bitar och mixa den sen med stavmixer. Blanda i creme frichen och saften från en halv citron. Smaka av  med salt.

Skiva den andra citronen tunt och stekt tillsammans med linser och olivolja någon minut.

När fisken är klar.krydda med paprikapulvret och peppar. Ringla sen över olivoljan. Servera fisken med linserna, paprikakrämen och basilikabladen.
