---
title: "Chokladtryffel"
date: "2015-03-25"
categories: 
  - "allmant"
---

På var och varannan blogg hittar man våffelhjärtan en dag som denna. Men inte här inte. Här bjussar vi på chokladtryffel med schysta tillbehör. Det hela började redan i söndags när vi gästade Hedmans krog i Wästra Torp, utanför Smygehuk. Vi käkade vårkyckling och bjöds på en fantastisk liten dessert i form av just tryffel med tillbehören. Väldigt enkelt och därför fick de avsluta vår myslunch som jag hade med några av mina favvosar idag. Kan vi inte bara lova varandra att våffeljärnen stoppas tillbaka där dom kom ifrån idag och att ni bjuder på en finfin tryffel till kaffet imorgon?!

[![image](images/image1-1024x1024.jpg)](http://import.local/wp-content/uploads/2015/03/image1.jpg)

**Chokladtryffel med rörda hallon, lemon curd och kaksmulor** Till 4 desserter

1 dl grädde 100 gram mörk choklad 70 procentig

1 dl frysta hallon 1-2 tsk florsocker

1 msk lemoncurd 2 torra kakor, typ drömmar elle cantucchini, det ni gar hemma helt enkelt. Flagad mandel funkar med om du torrostade den först....

Koka upp grädden. Knäck chokladen i bitar och rör i den i den varma grädden. Häll upp i en liten burk och ställ svalt i minst 1 timme.

Ta ut en stund innan servering.

Värm hallonen med lite florsocker, lite beroende på hur syrliga dom är. Låt svalna något.

Skeda upp tryffel med en varm sked, gör eventuellt ägg mellan två skedar. Lägg upp på tallrik, på med lite hallon och två små klickar lemon curd. Strössla över kakkrosset.
