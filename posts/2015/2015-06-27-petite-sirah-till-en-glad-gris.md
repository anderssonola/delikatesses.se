---
title: "Petite sirah till en glad gris"
author: Therese Persson
date: "2015-06-27"
categories: 
  - "allmant"
  - "dryck"
  - "skanska-parlor"
tags: 
  - "gris"
  - "kotlett"
  - "petite-sirah"
  - "vin"
---

Petite sirah är ingen druva man stöter på varje dag, men den är väl värd att hålla utkik efter. Petite sirah ska inte förväxlas med brorsan sirah/shiraz. Storebrorsan har mer kraft, strävhet, pepprighet och är lite mer att bita i.  I Frankrike lever den anonymt under artistnamnet durif efter François Durif som skapade den genom att korsa syrah och den fullständigt okända druvan peloursin. I Kalifornien har den dock blivit populär som ”den lilla sirah” hos dem som älskar fruktiga, kryddiga viner med toner av mörka bär och inte allt för tuffa tanniner. Så om du älskar primitivo och varma zinfandel så har du här en till bästa vän. Nu när sommaren på riktigt är på intåg så sitter ni väl i stugorna och skriver menyer som kan grillas. Bra eller dålig på att grilla _( övning ger färdighet)_ så kommer här ett vin som gjort för att kunna hantera grillos, kladdiga tillbehör, plastmuggar, vidbränt kött och grillsås. Vi sörplade i oss den till en hel gremolatatäckt fläskkotlett från en glad gris från [Ängavallen](https://angavallen.se/).
![IMG_3823](/static/img/IMG_3823-1020x1360.jpg)

 

**2013 McManis Petite Sirah, 6520, Kalifornien USA 109;-** levererar ett djupt, blålila helt ogenomskinligt vin med stor fruktig, aningens rökig och aromatisk doft med drag av tjära och vanilj. Smaken är fyllig med massor av mjuk, mogen mörk frukt som svarta vinbär, björnbär, violgodisar och blåbär men med en mjuk tannin- och fatstruktur. Ett riktigt mulligt och mumsigt vin om jag lämnar vinvokabulären för ett ögonblick.

![390909](/static/img/390909.jpg)

På beställningssortimentet finns ytterliagre en pärla

**Handcraft, Petite Sirah, 70534, Kalifornien USA 99;-.** Smaskig frukt från början till slut. Blålila nästan svart i färgen. Först känner man mogna körbär,  blåa plommon och lite kakao som följs av blåbär, kaffe och en viss kryddighet. Vinet har en härlig fyllighet och stor kropp med dold taninstruktur och en balancerad syra som ger en lång eftersmak, Ett strort vin gjort på en "petite" druva.
![PetiteSirah_HC](/static/img/1433810568418.png "PetiteSirah_HC")
