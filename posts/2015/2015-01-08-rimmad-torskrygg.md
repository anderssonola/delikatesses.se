---
title: "Rimmad torskrygg"
date: "2015-01-08"
categories: 
  - "allmant"
  - "fisk"
  - "gronsaker"
  - "kott"
  - "tillbehor"
tags: 
  - "apple"
  - "blomkalspure"
  - "flask"
  - "nyar"
  - "rimmad"
  - "rodbetor"
  - "torsk"
---

Sådär, då har vi landat i det nya året. Igår var vi tillbaka i vardagen igen och Ola gick till jobbet och vi låg kvar i sängen... Både jag och lilla hjärtat är lite sjusovare. Tänkte dela med mig av lite av vår nyårsmeny. Det började egentligen redan på eftermiddagen med Hans up-side-down-kladdkaka. Låter spännande, eller hur. Är ganska enkel. Rör ihop en kladdkaksmet enligt konstens alla regler, grädda i ugnen till önskad konsistens, kladdig. När du sen ska ta ut den vänder du den upp och ner på ugnsluckan, svär tyst för dig själv, skrapa sen upp den i en tallrik och servera med vaniljglass. Succé!! [![IMG_7340](/static/img/IMG_7340-1024x683.jpg)](http://import.local/wp-content/uploads/2015/01/IMG_7340.jpg) Efter fikan var det så dags för förberedelse av middagen. Förrätt bestående av gratinerad hummer, creme brulé med myntamarinerad citrussallad till dessert och däremellan åt vi fina fisken nedan.

[![IMG_7341](/static/img/IMG_7341-1024x683.jpg)](http://import.local/wp-content/uploads/2015/01/IMG_7341.jpg)

[![IMG_7348](/static/img/IMG_7348-1024x683.jpg)](http://import.local/wp-content/uploads/2015/01/IMG_7348.jpg)

[![IMG_7354](/static/img/IMG_7354-1024x683.jpg)](http://import.local/wp-content/uploads/2015/01/IMG_7354.jpg)

[![IMG_7360](/static/img/IMG_7360-683x1024.jpg)](http://import.local/wp-content/uploads/2015/01/IMG_7360.jpg)

[![IMG_7366](/static/img/IMG_7366-1024x683.jpg)](http://import.local/wp-content/uploads/2015/01/IMG_7366.jpg) Tack värdparet för ett trevligt nyårsfirande❤️

**Lättrimmad torskrygg med blomkålspuré, rödbeta, fläskströssel samt brynt smörsås** 6 bitar torskrygg á150-200gram 8 dl vatten 2 msk salt 2 msk socker

_Blomkålspuré_ 1 1/2 huvud blomkål 6 dl grädde Salt & vitpeppar

_Brynt smörsås_ 200 gram smör 2 dl grädde 2 dl creme fraîche 1/2 citron, saften Salt Cayennepeppar, en nypa efter smak

_Fläskströssel_ 2 äpple, svenska syrliga 1 bit varmrökt sidfläsk

6 små rödbetor 2 msk vitvinsvinäger

Pepparrot, riven

Rimma torsken i salt-& sockerlagen ett par timmar i kyl. Detta håller dels ihop fisken vid tillagning samt får fisken att smaka lite mer när saltet får tränga in i hela fisken och inte bara ligger på ytan. Koka rödbetorna, med skal så de behåller färgen. När de är klara, lite tuggmotstånd. Skala dom , skär i skivor och häll på vitvinsvinägern. Låt dra fram tillservering. Koka blomkålen mjuk i grädden på medelhög värme. När den är mjuk häller du av grädden i en skål. Mosa och vispa blomkålen med lite av gräddkoket. Rör i mer grädde allt eftersom du vispar, man behöver oftast inte allt. Salta och peppra efter tycke och smak. Här kryddar jag med vitpeppar för att slippa svarta prickar i den vita purén. Ställ åt sidan och värm på under omrörning innan servering. Tärna fläsket och äpplet i mindre tärningar. Stek fläsktärningarna i en torr stekpanna tills de är ganska hårt stekta, häll av överflödigt fett och ha i äpplet. Börja med såsen. Bryn smöret i en kastrull, när smöret börjar dofta kola dra av från plattan. Häll i grädde ganska snabbt så inte smöret fortsätter och blir bränt. Tillsätt creme fraiche och citron och sjud upp, det ska inte koka. Smaka av med salt, peppar och kanske mer citronsaft. Stek torskryggen i smör, med skinnsidan neråt, om den har det, annars lägg vilken sida som helst ner. Sänk värmen en aning och stek tills fisken är vit nästan rakt igenom innan du vänder. Värm på blomkålspurén och såsen. Lägg upp rödbetor på tallrikarna, en bit fisk ovanpå, blomkålspuré vid sidan och strössla över fläsk och äppel. Rov pepparrot. Servera såsen till.

Dryck, dryck DRYCK! Jag lovade ju mer dryck och lite varför. Vi drack vin till detta, rött vin. **Briccotondo -Barbera 2013, Piemonte -Italien. Nr 2773 81:-** Varför då rött vin?! Många stirrar sig blinda på att det är fisk. Hur många gånger har man inte hört; "vitt till fisk och rött till kött". Fisken i sig smakar inte så mycket, men tillbehören gör. Det är alltså dessa vi sätter vinet till, dock utan att fisken försvinner helt. Vi behöver ett fruktigt smakrikt vin som kan möta fetman i maten och lätta upp den lite, men absolut inte ta över. Den fina stekytan, den krämiga purén, den härliga smörsåsen och det rökta sidfläsket gör det här till en perfekt vinterrätt. Ett friskt, lätt rött vin lyfter upp smakerna och gör en rätt som lätt kan uppleva som tung fräschare. Barberavinerna från Piemonte, i norra Italien, är superbra matviner. De har en ganska hög fruktsyra och lite lägre taninhalt ( det som känns strävt i vissa rödvin) Passar till enklare maträtter med just krämig fetma och sälta.
