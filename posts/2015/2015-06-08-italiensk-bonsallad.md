---
title: "italiensk bönsallad"
date: "2015-06-08"
categories: 
  - "gronsaker"
  - "vegetariskt"
tags: 
  - "basilika"
  - "bonor"
  - "italienskt"
  - "parmesan"
  - "ruccola"
  - "sallad"
  - "sardeller"
  - "tomater"
---

 

Att jag inte delat med mig av det här receptet är skandal. Vi har gjort denna salladen ett par år. En sallad som passar till typ allt. Så himla goda, enkla smaker. Det enda som vi fortfarande inte riktigt gör enligt receptet är att ha i 6! sardellfiléer. Fortfarande inte helt bekväm med sardellers sällskap, det får ju liksom inte bara smaka fisk. Om någon av er där ute vågar så får ni jättegärna höra av er och berätta om det smakar fisk eller bara höjer de andra smakerna. Här förblir vi (läs jag) nog alltid fegisar. Ola däremot  äter det mest konstiga. När vi var i Barcelona åt han både små hela friterade fiskar (som stirrade på en) och sardiner. Jag kan inte riktgt med det, får för mig att jag tuggar på sånt som man inte ska äta på fisken.....knäppt, jag vet. Men hur goda ser dom ut egentligen? Men salladen däremot är finfin!

[![IMG_3702](/static/img/IMG_3702-1020x1360.jpg)](http://import.local/wp-content/uploads/2015/06/IMG_3702.jpg)

[![IMG_8841](/static/img/IMG_8841-1020x680.jpg)](http://import.local/wp-content/uploads/2015/06/IMG_8841.jpg)

**Italiensk bönsallad**

3 portioner, 4 om man får nåt till

1 msk rödvinsvinäger

2 tsk balsamvinäger

3 msk olivolja

1 rödlök

1 fänkålstånd

250 gram svenska ekologiska tomater

1 dl svarta oliver

6 sardeller, för den våglige... vi brukar ta tre

400 gram stora vita bönor

200 gram grillad paprika i olja

1 kruka basilika

70 gram ruccolablad

flingsalt och nymald svartpeppar

Skiva fänkålen och löken tunt, eventuellt får man lägga löken i lite citronsaft om den är skarp. Dela tomaterna. Låt paprikan rinna av och skär i lagom stora bitar. Skölj bönorna i kallt vatten och låt dem rinna av. Skär sardellerna i små bitar alternativt mosa dom med knivbladet. Blanda grönsaker, bönor, sardeller, oliver, olja och vinäger. Smaka av med salt och peppar.

Vänd ner rucola och basilika precis vid servering och hyvla på parmesan.

Vi har ofta parma eller seranoskinka till, men salladen funkar precis lika bra med en bit grillad kött, fisk eller bara som en sallad på buffebordet.

_Receptet kommer från Allt om mat_
