---
title: "jordgubbspaj"
date: "2015-07-13"
categories: 
  - "allmant"
  - "baka"
  - "skanska-parlor"
tags: 
  - "horte"
  - "jordgubbar"
  - "muscovado"
  - "paj"
  - "vaniljvisp"
---

I lördags var vi på stort 60-års kalas och Selma hängde med sina kusiner. Det bjöds på sandlådshäng, nakendisco och majskrokar i valfri mängd. Hos kusinerna alltså.... Vi bjöds på en fantatstisk sommarfest med bubbel i trädgården,caterad middag med gubbrörsmacka, grillbuffé och chokladmousse med crème fraichetopping allt signerat fantastiska Martin från [Hörte brygga](http://hortebrygga.se/) som jag skrivit om tidigare [här](http://import.local/2015/04/30/lystring/) & [här.](http://import.local/2014/07/22/horte-brygga-och-nagra-hallon/)

Allt var fantatsiskt gott. Rökta, inlagda morötter, picklad blomkål, rökig tomatsås, majonäs, fräsch potatissallad, lammfiol, pulled pork och slaktarbiff (njurtapp på styckningskartan). En styckningsdetalj som börjar komma mer och mer. Får ni tag på en bit så köp. Så en gång för alla, ÅK TILL HÖRTE FÖR BÖVELN!

![IMG_8089](/static/img/IMG_8089.jpg)

 

Igår var det bara söndag, och vi lät det var så.

Idag är det måndag och vi har hängt med en av Selmas bästisar, och hennes föräldrar. Då fick det bli sommarfika. Vi fick denna goda paj hos min fina vän Malin och hon delade med sig av receptet som ursprungligen kommer från ICA.se, med några små ändringar....

![IMG_8088](/static/img/IMG_8088-1020x1020.jpg)

## **Jordgubbspaj**

_**Pajdeg**_

150 gram smör

3 dl mjöl

½ tsk bakpulver

1 krm salt

½ dl ljust muscovadorörsocker

_**Fyllning**_

500 gram jordgubbar

2 ägg

2 dl vispgrädde

1 dl ljust muscovadorörsocker

2 msk potatismjöl

1 tsk vaniljsocker

Sätt ugnen på 175 grader. Gör pajdegen genom att nypa ihop mjöl, bakpulver,salt, socker och smöret. Tryck sen ut degen i en pajform med löstagbar kant, ca 24 cm i diameter. Ställ sen in i kylen.

Gör nu fyllningen. Ansa och skiva jordgubbarna. Vispa sen ihop grädde, ägg, socker, potatismjöl och vaniljsocker. Lägg jordgubbarna på botten av pajskalet och häll på stanningen. Grädda mitt i ugnen i ca 40-50 min, tills pajen stannat och fått fin färg.

Servera med vaniljvisp.
