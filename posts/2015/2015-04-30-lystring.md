---
title: "Lystring!"
date: "2015-04-30"
categories: 
  - "allmant"
  - "skanska-parlor"
tags: 
  - "horte-brygga"
---

Ikväll har jag firat Valborg med min fina lilla familj, bara vi tre....plus ett stort gäng främlingar som tänkte samma tanke. Vårens ankomst firades med ett besök på fantastiska Hörte brygga, utanför Abbekås. Jag har skrivit om detta [lilla guldkorn](http://import.local/2014/07/22/horte-brygga-och-nagra-hallon/) tidigare, men nu menar jag allvar! **Alla ska med dit!** Det är mysigt, genomtänkt och otroligt gott.

![image](/static/img/image18.jpg)

![image](/static/img/image17-e1430431282911-768x1024.jpg)

Ikväll började vi med lite chark, ost, bröd för att sen fortsätta med nyrökt vildsvin med ramslöksglace och granskott. Skånsk kimchi, en dressad sallad och en sån där gul majonäs fick ackompanjera.

![image](/static/img/image15.jpg)

Finalen bestod i en drömmaräng med härligt krämig mitt, lättvispad grädde och gula plommonkompott med en kopp _**Ett ursprung #34**_, från Solde. Om jag inte är helt fel på det så kommer bönorna från Nicaragua. Ola tog en smakrik [skånsk äppelbrandy](https://www.systembolaget.se/Sok-dryck/Dryck/?artikelId=840559&varuNr=86164&addBeverageToFavourites=true&nocache=True) till sin skördekaka. Majbrasan precis nere vid havet tändes och vår dotter blev rosig om kinderna av värmen från brasan. Hennes första vårbrasa (liiite sentimental). En galet bra Valborg helt enkelt. Gör ett besök på denna pärla, precis nere vid havet. Sa jag att solen sken och att vi satt ute och åt?!

![image](/static/img/image19-e1430431319224-769x1024.jpg)
