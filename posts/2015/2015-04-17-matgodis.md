---
title: "Matgodis"
date: "2015-04-17"
categories: 
  - "allmant"
  - "gronsaker"
  - "tillbehor"
tags: 
  - "anis"
  - "attika"
  - "blomkal"
  - "gronsaker-2"
  - "kanel"
  - "morotter"
  - "picklat"
  - "senapsfro"
---

Det är fredag och jag har plockat ramslök för andra gången denna veckan. Hurra säger jag! Det har med andra ord lagats en hel del ramslöksrätter under veckan. Gissa vilken sorts recept ni kan se fram emot nästa vecka. Den enda dagen denna vecka det inte var ramslök inblandat var i tisdags då vi malde färs på högrevet i kylen och blandade ut den med rödbetor, kapris och en härlig klick fransk senap, givetvis blev resultatet Biff Lindström. Serverades med sedvanlig kokt potatis, saltgurka och skysås. Det enda som avvek var vårt nya matgodis, dessa picklade grönsaker. Jesus, alltså!

[![image](/static/img/image8-1024x768.jpg)](http://import.local/wp-content/uploads/2015/04/image8.jpg)

 

**Picklade grönsaker**

150 gram blomkål, i små buketter

150 gram morötter, i slantar

1 liten fånkål, i strimlor

1 rödlök, strimlad

_**Lagen**_

2 dl socker

3 dl vatten

1 dl ättika, 12%

10 gram senapsfrön

2 lagerblad

2 stjärnanis

1 hel kanelstång

1 liten bit färsk ingefära, skalad

Förbered grönsakerna. Här kan man välja att lägga till fler grönsaker om man så önskar, tex broccoli, sockerärtor eller andra rotfrukter.

Förväll blomkålen, morötterna och fänkålen i saltat vatten. Kyl ner i isvatten. Det ska fortfarande vara tuggmotstånd kvar. Så vara precis någon minut.

Gör lagen genom att koka upp socker, vatten ättika och kryddorna. Häll lagen över de kalla grönsakerna. Tillsätt löken och låt stå en stund. Servera till vad som helst, nästan....
