---
title: "Skördepizza delux"
author: Therese Persson
date: "2015-05-13"
categories: 
  - "allmant"
---

Det är bara onsdag, men känns som fredag. Långhelg,man kan säga att det blir dubbelhelg. Så vi firar "första helgen" i vår gamla hemstad aka Hufvudstaden, hos saknade fina vänner. Vad ska ni göra på era båda helger? Ett förslag kan vara att äta finfin pizza. Vi bjöd på detta förra veckan med ett gott glas champagne. Det fanns lite att fira helt enkelt...

![image](/static/img/image3-1024x768.jpg)

**Skördepizza delux**

Pizzadeg

25 gram jäst

2,5 dl vatten, sådär fingervarmt

2 msk olivolja

3 dl durumvetemjöl

2 dl vetemjöl

1 tsk salt

Smula jästen, häll på vattnet och rör ut jästen. Blanda i de andra ingredienserna och rör ihop till en deg. Knåda den i bunken en stund. Låt sen jäsa i 45 min.

Topping

1 klick Philadelphia

500 gram rödbetor, nästan färdigkokta

200 gram jordärtskocka

300 gram chevre

Akaciahonung

När du gjort degen så koka rödbetorna, nästan klara. Hyvla jordärtskockan tunt med osthyvel eller på mandolin. Lägg dom i kallt vatten så blir de inte bruna. Skiva chevren i knappt cm-stora skivor. När degen sen är utkavlad och du skurit rödbetorna i tunna skivor så brer du ett lager med Philadephiaost, sen täcker du degen med rödbetor och jordärtskockor. Lägg på osten och ringla över lite honung å sen skjuts in i ugnen på det varmaste du kan uppbringa i ca 10-15 min.

Eftertopping

Körvel

rostade valnötter, pumpakärnor och sesamfrö

flingsalt

När pizzan så är klar strössla över nöt-& frömixen, körvel och lite flingsalt.

"pizzasallad"

4 polkabetor, råa tunt hyvlade

Ganska mycket vinägrett gjort på olja, rödvinsvinäger, dijonsenap och salt & svartpeppar

100 gram ruccola

100 gram spenat

Blanda de hyvlade polkabetorna med vinägretten och låt st åt sidan. När det är dags för servering bland i de gröna bladen. Servera!
