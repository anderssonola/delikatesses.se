---
title: "Baguetter"
date: "2015-01-08"
categories: 
  - "allmant"
  - "baka"
  - "tillbehor"
  - "vegetariskt"
tags: 
  - "baguett"
  - "jasa"
  - "jast"
  - "mjol"
---

Eftersom jag inte fått tummarna ur att lägga in bilderna från nyår så får vi först äta frukost....idag med. Duka upp såna här finfina baguetter som jag bakat av nu på morgonen. Ammar man så är det ypperligt. Rör ihop snabbt på kvällen, baka ut den tidiga morgonamningen och kör in i ugnen när det är dags nästa gång... För er andra är det bara att ställa klockan.[![IMG_6190-0.JPG](images/IMG_6190-0-768x1024.jpg)](http://import.local/wp-content/uploads/2015/01/IMG_6190-0.jpg)Receptet kommer från boken Enklare bröd

**Baguetter** 3 st 3 gram jäst 300 gram vatten 6-9 gram salt 390 gram vetemjöl special

_På kvällen_ Rör ut jästen i vattnet. Tillsätt salt och mjöl. Rör ihop, degen ska vara lös. Låt stå i rumstemperatur i 8-10 timmar, 6 timmar funkar med. _Tidigt på morgonen_ Stjälp ut degen på mjölat bakbord. Dra ut den försiktigt till en rektangel. Vik sen in kortsidorna så de överlappar varandra, så paketer är ca 25x25 cm. Vänd den så skarven hamnar neråt på det mjölade bakbordet. Låt jäsa i minst 40 min, men det kan lätt jäsa 2h. Sätt på ugnen på 250 grader varmluft och in med bakstenar, om du har. Annars bara en plåt och liten form som sätts i botten på ugnen. _En stund senare..._ Dela degen i två eller tre bitar, dela degen en aning och vrid den ett kvarts varv i motsatt riktning, så de blir sådär rustika. Lägg på bakplåtspapper och sätt in på den varma plåten/stenarna i ugnen. Lägg ett par isbitar i formen och stäng luckan. Låt stå i 15-18 min. De sista 10 min kan man öppna luckan ett par gånger för att släppa up lite ånga. Ta ut baguetterna när de fått en gyllenbrun färg. Låt svalna en aning på galler.
