---
title: "10 timmarsfläsk med ramslökkräm och syrad blomkål"
author: Therese Persson
date: "2015-07-26"
categories: 
  - "flaskkott"
  - "glutenfritt"
  - "kott"
tags: 
  - "ankfett"
  - "blomkal"
  - "flasksida"
  - "ramslok"
  - "syrad"
---

10 timmarsfläsk låter väl heeelt galet gott?! När den dessutom delar tallrik med en ramslökkräm och syrad blomkål så skulle man kunna tro att detta var bland det godaste vi lagat och avnjutit i vårt kök, men nja.... det var gott men inte fantatsiskt. Krämen blev inte som jag ville, utan lite lös. Berodde nog på att jag bara hade tillgång till fryst ramslök. Fläsket smakade gott, men grissida lagad i 2,5 timme gör det med. Så summa sumarum, absolut en god rätt och lite trevligt att bjuda sin gäster på om man vill bjuda på nåt som låter mer avancerat än det är.

![IMG_8207](/static/img/IMG_8207-1020x1020.jpg)

## 10 timmarsfläsk med ramslökkräm och syrad blomkål

_4 personer_

**Fläsket**

1 kg rimmad grissida med svål

ankfett

3 vitlöksklyftor

3 lagerblad

1 timjankvist

**Ramslökkräm**

150 gram färsk ramslök, jag körde fryst

1,5 dl creme fraiche

1,5 dl kesella

salt & svartpeppar

citronsaft

**Syrad blomkål**

0,5 dl ättika, 12%

1 dl socker

1,5 dl vatten

3 dl tunnt skuren blomkål

Ärtskott och lite krasse eller annat grönt till servering

Vi serverade ugnsrostad potatis till med.

_**Gör så här**_

Lägg grissidan med svålen neråt i en bakform. Lägg på ankfett så det täcker. Lägg dit vitlök, timjan och lagerblad. Baka i ugn på 105 grader i ca 10 timmar.

Lyft försiktigt upp grissidan och lägg på bakplåtspapper med svålen neråt i ytterligare en lång form. Kyl under press. När det sen är dags för servering skär bitar eller kuber av köttet . Stek krispigt i en panna eller sätt på grillen på ugnen och låt svålen bli krispig där. Passa hela tiden så det inte bänner.

_**Ramslökkräm**_

Mixa ramslök, kesella, creme fraiche slätt  i en mixer. Smaka av med salt, peppar och citronsaft. Lyckas du nu få den krämig så häll i spritspåse och låt ligga i kylen fram till servering.

_**Syrad blomkål**_

Koka upp ättika, socker och vatten så att sockret löser upp sig. Slå den varma lagen över blomkålen.

_**Vid servering**_

Lägg på köttet, sprits alt häll ramslökkräm bredvid. Garnera med blomkålen och toppa med ärtskott och krasse.
