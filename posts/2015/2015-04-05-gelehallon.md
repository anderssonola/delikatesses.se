---
title: "Geléhallon"
author: Therese Persson
date: "2015-04-05"
categories: 
  - "allmant"
  - "baka"
tags: 
  - "gele"
  - "godis"
  - "hallon"
  - "hogtid"
  - "pask"
---

Glad påsk! Vi njuter sol, trycker ägg och smaskar godis. Som vi pratade om i julas så är det väl lite konstigt att vi inte gör mer eget godis. Så nu har jag gjort det igen. Dammat av sockertermometern och luftat silikonformen. Denna gång blev det härliga geléhallon, som jag tror dom egentligen ska smaka eftersom de är gjorda på riktiga hallon och inte arom. Jag köpte en silikonform på TGR, så jag fick ut 15 snygga blommor. Resten hällde jag i en plasttallrik från det Stora varuhuset från Småland, inoljad såklart, och stansade sen ut rundlar med en äppelurkärnare. Så det enda godiset jag ska köpa hädanefter är lakritspipor, för det tror jag är omöjligt att göra bättre....

![image](/static/img/image1-1024x768.jpg)
![image](/static/img/image2-1024x768.jpg)

**Geléhallon**

100 gram hallonpuré ( 200 gram frysta hallon som du silar bort kärnorna i en finmaskig sil)

2,5 dl strösocker

1 dl vatten, knappt

10 gelatinblad

Ev 1 tsk citronsyra ( kan uteslutas men minskar hållbarheten)

socker att rulla hallonen i, gärna ekologiskt rörströsocker

Mät upp vatten och socker i en tjockbottnad kastrull. Sätt på spisen på ganska hög värme. Undvik att röra för mycket. Koka upp till 150 grader. Lägg gelatinbladen i kallt vatten. Häll sen i hallonpurén i sockerlagen och sänk värmen något. Koka upp igen, men denna gång bara till 125 grader. Ta av från plattan och krama ur gelatinbladen och lägg i grytan tillsammans med citronsyra (om du vill). Låt allt svalna ner till typ 55 grader. Under tiden olja den tänk.ta formen ordentligt. Häll sen i smeten och låt stå framme i ca 3-5 timmar. Vänd formen ut och in och skär eller stansa ut önskas form. Doppa varje bit i socker. Känns de mycket oljiga kan man torka av dom innan man doppar

![image](/static/img/image-683x1024.jpg)

* * *
