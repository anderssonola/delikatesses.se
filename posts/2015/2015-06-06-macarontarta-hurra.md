---
title: "macarontårta & HURRA!"
date: "2015-06-06"
categories: 
  - "allmant"
  - "baka"
  - "dessert"
tags: 
  - "blabar"
  - "gradde"
  - "hallon"
  - "jordgubbar"
  - "macaron"
  - "mandel"
  - "sommar"
  - "tarta"
---

**Ha den äran Sverige, farmor och Selma!** Nationaldag, sommaren som kom igår, vårt lilla hjärta blir 8 månader  och mina fina favoritfarmor fyller 85 år idag, **HURRA!** Allt värt att fira storartat. Korka upp champagne, dra i snöret till partypopsen, blås upp ballongerna, hissa flaggan och baka en fantatsisk tårta. Förslagsvis denna fantastiska tårta som  Zara bjöd på när vi firade hennes första 30 jordsnurr förra veckan, och som jag skulle vilja utnämna till årets sommartårta no 1. Originalet är signerat Roy Fares. Lova mig nu att fira stort idag, vad det än är du vill fira.....[![IMG_7686](/static/img/IMG_7686.png)](http://import.local/wp-content/uploads/2015/06/IMG_7686.png)Min härliga farmor! GRATTIS PÅ DIN DAG!

[![image](/static/img/image12-e1433104241648-1020x1360.jpg)](http://import.local/wp-content/uploads/2015/05/image12-e1433104241648.jpg)

**Macarontårta**

_10 bitar_

_**Bottnar**_

0 ,5 dl strösocker

1 ,75 dl florsocker

2 ,75 dl mandelmjöl2

2,25 dl florsocker

3 äggvitor

3-4 droppar röd karamellfärg

_**Krämgrädde**_

4 äggulor

0 ,75 dl strösocker

0 ,5 dl maizena majsstärkelse

1 ⁄2 vaniljstång

2 ,5 dl mjölk, 3%

15 g osaltat smör

2 dl vispgrädde

_**topping**_

1 liter blandade bär som du tycker om

ev lite florsocker för att få en schysst finis

 

1. Macaronbottnar: Sätt ugnen på 145 grader. Rita upp 2 cirklar, 19 cm i diameter, på bakplåtspapper. Lägg papprena på en plåt. Blanda strösocker och 100 gram florsocker i en bunke samt mandelmjöl och 135 gram florsocker i en annan bunke.Vispa äggvitan till ett fast, hårt skum med elvisp, tillsätt sockerblandningen och vispa tills det blir en seg maräng. Rör ner mandelmjölsblandningen och karamellfärgen och blanda väl tills det blir en glansig smet. Fyll en spritspåse och spritsa ut smeten jämnt innanför de markerade cirklarna. Grädda bottnarna mitt i ugnen i cirka 20 minuter.
2. Krämgrädde: Rör ihop äggulor, socker och maizena i en bunke. Dela vaniljstången på längden, skrapa ur fröna och koka upp dem och stången tillsammans med mjölken i en kastrull. Plocka upp vaniljstången och vispa sedan ner den varma mjölken i äggblandningen. Blanda väl och häll sedan till- baka alltsammans i kastrullen.
3. Koka under konstant omrörning upp blandningen tills den tjocknat till en kräm. Häll ner vaniljkrämen i en bunke, tillsätt smöret och rör om tills det har smält. Låt krämen svalna i kylen. Vispa grädden fast i en bunke och blanda ner i vaniljkrämen.
4. Spritsa eller stryk ut vaniljkrämen på undersidan av en av bottnarna, cirka 1 cm in från kanten. Lägg den andra bottnen ovanpå.
5. Zara gjorde ett alternativ till krämen. Hon vispade grädde och blandade i lite vaniljkesella för att få upp smaken. Hon hade grädde både mellan bottnarna och ovanpå. Hon toppade härligheten med massa bär.
