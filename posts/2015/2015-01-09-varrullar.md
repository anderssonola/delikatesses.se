---
title: "Vårrullar"
author: therese.persson82@gmail.com
date: "2015-01-09"
categories: 
  - "allmant"
  - "gronsaker"
  - "vegetariskt"
tags: 
  - "fritera"
  - "varrullar"
  - "vegetariskt"
  - "won-ton"
---

Kommer ni ihåg dom där svampiga vårrullarna man fick i skolan?! Vi åt samma hemma, med ris och alldeles för mycket mörk mushroom soja. Kanske är det därför vi svenskar i snitt bara äter 1,2 vårrullar per år och person. Det var egentligen först när jag åt såna där små goda friterade vårrular som man idag kan få på varje kinabuffeställe. Doppade i sweet chilisås. Dessa är goda, men det är vansinigt mycket deg och otroligt lite fyllning. Så numera gör vi egna, både stora och små. Små görs oftast när det ska vara lite buffe och snacksigt. Stora om det är det som är huvudnumret till middag. Det är väldigt enkelt när du en gång testat. Fyllningen kan varieras i det oändliga, med kött och utan. dom går jättebra att frysa och sen plocka fram och värm i ugnen på 175 grader. Vill höja ett varningens finger att det är viktigt att man har kontroll på säkerheten när man jobbar med varm olja.  
  
![IMG_1891.JPG](/static/img/IMG_1891.jpg)
  
![IMG_1898.JPG](/static/img/IMG_1898.jpg)
**Vegetariska vårrullar** En rejäl skvätt neutral olja 3 vitlöksklyftor 3 rivna mörötter 0,5 kg salladskål 2 små rödlökar, finhackad 1 knippe vårlök/salladslök 150 gram sockerärtor 1 burk böngroddar alt 2 nävar färsk 7 cm ingefära, grovt riven 1 röd chili, lite efter smak 2 msk fisksås 2 msk sesamolja 1 msk japansk soja

2 liter frityrolja

30 st won tondegark, vårulledeg 20x20, eller små 1 uppvispat ägg + lite vatten

Basmatiris, isbergsallad, sweet cilisås och soja

Hacka vitlök, rödlök,vårlök, sockerärtor, riv morot och strimla salladskål. Värm oljan i en stor stekpanna eller wok. Börja med att fräsa vitlöken. lägg sen i grönsakerna och använd dig av två skedar när du rör om så allt blir stekt. När grönsakerna sjunkit ihop och vätskan har försvunnit tillsätt riven ingefära, fisksås, sesamolja, soja och chili. Smaka av. krydda mer om du tycker det behövs. låt fyllningen svalna något. Ta fram vårrulledegen, knäck ägget ch lite vatten i en skål, vispa ihop. dra loss ett ark och lägg det som ett ruter mot dig, med ett av hörnen mot magen. Pensla äggblandning runt hela arket. lägg en rågad matsked ett par centimeter in från hörnet. Vik över hörnet och rulla till mitten, vik då in höger och vänster hörn mot mitten och fortsätt sen rulla till motsatt hörn. lägg den färdiga rullen på en torr skärbräda eller tallrik. Fortsätt tills fyllningen är slut. övning ger färdighet... Värm frityroljan i en stor kastrull, till 170 grader. Är ärmen för svag så får du flottiga rullar som suger åt sig oljan. **_Glöm för bövelen inte säkerheten genom att inte ha små barn kring benen och ett lock att kväva oljan med om den skulle ta fyr._** Fritera sen rullarna, några i taget i ett parminuter tills de är gyllenbruna. ta upp med hålslev och lägg i en form och håll dom varma i ugnen på 75 grader. Upprepa till du är klar. _**Säkerhetsgeneralen igen; Stäng av plattan och lägg på locket på oljan och se till att den inte är nåbar för några barn innan du gör nåt annat**_. Servera med sweet chilisås, soja, basmatiris och finstrimlad isbergssallad.
