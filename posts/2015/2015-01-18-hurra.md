---
title: "Hurra!"
date: "2015-01-18"
categories: 
  - "allmant"
  - "baka"
  - "gronsaker"
  - "kott"
  - "tillbehor"
  - "vegetariskt"
tags: 
  - "chevrepaj"
  - "fodelsedag"
  - "gradde"
  - "lax"
  - "mandelmassa"
  - "semla"
  - "svamppaj"
  - "tacopaj"
  - "tarta"
---

Hurra för mig idag. Firar min 29-årsdag för....hrm, femte gången. Igår var det kalas i den lilla svarta, massa fina paketer, skratt och en STOR skål med godis. I matväg knåpade vi ihop en [pajbuffe](/posts/getostpaj-med-innehallet-utanpa/) som avslutades med semeltårta. Den där pajbuffén innehöll förutom chevrépajen även tacopaj och svamppaj. Alla med sina egna tillbehör för att göra det lite mer bufféigt än att bara sätta fram tre pajer med en stor salladsskål. [Svamppajen fick sällskap av en fantastisk laxsallad](https://www.ica.se/recept/svamppaj-med-varmrokt-laxsallad-717691/) och tacopajen av salsa, jalapenos, tomat- & löksallad samt tortillachips.
![IMG_7482](/static/img/IMG_7482-1024x683.jpg)
![IMG_7480](/static/img/IMG_7480-1024x683.jpg)
![IMG_7479](/static/img/IMG_7479-1024x683.jpg)
![IMG_7478](/static/img/IMG_7478-1024x683.jpg)
![IMG_7477](/static/img/IMG_7477-1024x683.jpg)

Pantertanterna, mormor och farmor _Vi tackar fotograf A. Jeppson för kamerahanteringen._ Idag har vi mest myst och jag har blivit varm i hjärtat över alla som skickat hälsningar från när och fjärran, en av mina finingar befinner ju sig på Bali. Väcktes med skönsång, fick ett fint paket som innehöll ett väldigt vackert armband från [Lotta jewwellery](https://www.lottajewellery.com/lotta-jewellery.php).
![image](/static/img/image2-1024x1024.jpg) 
![image](/static/img/image1-1024x768.jpg) 
Detta fina kom på posten i fredags i ett paket från fina vänner. TACK!

Lilla S fick frukosten i sängen, medan jag fick den serverad i matsalen. Eftermiddagen spenderades med lilla S alldeles nykläckta supersöta kusin. Som om detta inte var nog så serverades det en alldeles magnifik Biff Rydberg till middag. Nästan så jag ser fram emot nästa år med....
![image](/static/img/image3-e1422703645253-768x1024.jpg)

Lilla E föredrar fina små söta saker, därför fick hon en liten vit kanin till fikan istället...
![IMG_7506](/static/img/IMG_7506-1024x683.jpg)

![image](/static/img/image-e1422703495762-768x1024.jpg)
 **Semeltårta** 8 portioner 25 gram jäst 75 gram smör 2 dl mjölk, 3% 1/2 dl strösocker 1 krm salt 1 tsk stött kardemumma 1 ägg ca 6 + 1 dl vetemjöl 2 tsk bakpulver- till utbakningen 1 uppvispat ägg till pensling

Smält smöret, tillsätt mjölken och värm till fingervärme. Smula jästen i en bunke. Häll över mjölken och rör om tills jästen löst sig. Tillsätt socker, salt, kardmumma, ägg och 6 dl av mjölet. Arbeta degen smidig. Låt jäsa ca 30 min.

Sätt ugnen på 200°. Blanda bakpulvret med 1 dl mjöl och arbeta in det i degen. Ta upp degen på mjölad arbetsbänk och knåda. Ta ett bakplåtspapper och kläm mellan botten och ringen på en springform. klipp runt formen, lämna typ 2 cm längs kanten. Öppna formen och lägg degen mitt på pappret. Kavla ut längs med formens kant. Skär sedan degen i 8 bitar. Lägg tillbaka på bottenplattan, sätt på ringen och låt jäsa ca 30 minuter. Pensla med uppvispat ägg och grädda i mitten av ugnen ca 15-20 min min.

Skär av ett lock av den övre delen av jättebullen. Dela locket efter skårorna och låt ligga på skärbrädan. Fyll bullarna med [mandelmasseblandning eller vilken fyllning som passar dig bäst] (/posts/semlor/). Vispa grädden och lägg ett lager på hela underdelen. Lägg på locken och pudra över florsocker.
