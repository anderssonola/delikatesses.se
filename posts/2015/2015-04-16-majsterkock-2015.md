---
title: "Majsterkock 2015"
date: "2015-04-16"
categories: 
  - "allmant"
  - "kott"
tags: 
  - "citron"
  - "guldfagel"
  - "hel-kyckling"
  - "kyckling"
  - "majskyckling"
  - "smor"
  - "timjan"
---

Jojo! Ni som läser bloggen läser en vinnarblogg minsann. Eller iaf en blogg med en vinnare.... Ni som följer mig på instagram vet att jag ibland, hrm ofta, lägger ut bilder på mat vi lagat. Det allra mesta hamnar här.... så småningom. För ett par veckor sen gjorde vi söndagsmiddag och Ola hade handlat och kom hem med Guldfågelns färska majskyckling. Jag gjorde en variant med smör och citron och lät kycklingen gå på ganska låg värme länge. När vi sen skulle äta knäpptes det en bild och instagrammades. Jag #hashtaggade ovannämnda fågelfabrikat och fann då att det pågick en tävling med sista tävlingsdag just den söndagen. Då kunde jag ju lika bra vara med och tro det eller ej, men JAG VANN! Jag är alltså Majsterkock 2015, hur stort det nu är. Men jag är nöjd och fick mig hemskickat en kartong innehållande ett kit från Global med kockkniven G2 samt tillhörande fågelsax, ett förkläde samt ett gäng värdecheckar på kyckling. Så kommer ni på besök så är risken överhänagde att det blir fågel i en eller annan form.

[![image](/static/img/image5-1024x768.jpg)](http://import.local/wp-content/uploads/2015/04/image5.jpg)[![image](/static/img/image7-1024x1024.jpg)](http://import.local/wp-content/uploads/2015/04/image7.jpg)

**Vinnarkyckling**

1 majskyckling,

2 ekologiska citroner,

1 näve färska örter, (citrontimjan, rosmarin & basilika )

50 gram smör,

salt & svartpeppar.

Riv citronskalet, raspa örterna och pressa citronsaften från en citron. Blanda med smöret. Tryck in citronhalvorna ( de pressade + den halverade andra citronen) och örtkvistarna i skrovet. Gnid in kycklingen med kryddsmöret, tryck in under skinnet med. Salta & peppra.

Sätt in i ugnen, på galler över en ugnsform, på 125 grader i ca 2 h eller till innertemperaturen visar 78 grader. Låt vila en stund. Sila av skyn som bildats under kycklingen + pressad citronsaft från citronerna i skrovet. Pensla kycklingen med lite av skyn och häll up resten i en såssnipa. Servera med ugnsrostade rödbetor eller andra ugnsrostade rotfrukter.
