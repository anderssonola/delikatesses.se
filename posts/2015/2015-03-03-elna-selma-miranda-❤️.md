---
title: "Elna Selma Miranda ❤️"
author: Therese Persson
date: "2015-03-03"
categories: 
  - "allmant"
  - "baka"
  - "tillbehor"
tags: 
  - "baileys"
  - "choklad"
  - "chokladboll"
  - "havre"
  - "kakao"
  - "smor"
---

Precis så heter hon, vår lilla ängel. På alla hjärtans dag firade vi det stort med namnfestbaluns. Det var rosa ballonger, rosa kakbuffe, rosa mousserande, rosa hjärtan. ALLT var rosa, nästan. Vi började med en liten ceremoni. Vi berättade om namnen (_Elna har funnits i Olas släkt sen 1630, lite coolt_), mina systrar läste en dikt, alla sjöng Imse Vimse Spindel åsså avslutade vi det hela med att göra ett fotavtryck som en symbol för hennes avtryck i våra hjärtan och hennes första steg i livet....väldans fint, inte ett öga torrt. Sen rosa fikabuffé. Rosa prinsesstårta, rosa brysselkex, puderrosa macroner, rosa hjärtchoklad, rosa godisar, hallonklubbor och rosa cake pops. Cake pops kan ju göras på lite olika sätt med mjuk kaka och färskost, eller som mina chokladbollar i rosa kostym.

![IMG_8076](/static/img/IMG_8076-1024x683.jpg)

Klänningen är jag med döpt i för 33 år sen...
![IMG_7868](/static/img/IMG_7868-1024x683.jpg)

![IMG_7882](/static/img/IMG_7882-1024x683.jpg)

![IMG_8161](/static/img/IMG_8161-1024x683.jpg)

**Cake pops** Ett gäng, typ 12

100 g rumsvarmt smör 1 1/2 dl rårörsocker 1/4 tsk vaniljpulver, 1 tsk vaniljsocker funkar med 1 1/2 msk kallt kaffe 1 msk Baileys irish cream eller Kahlua (kaffelikör) 3 1/2 dl havregryn 3 msk kakao

200 gram vit choklad Rosa icing colour 1 msk neutral matolja Fint strössel

Klubbpinnar att hålla i, finns på Panduro

Blanda smör och socker krämigt. Tillsätt övriga ingredienser och arbeta till en deg, låt gärna degen få vila i 30 min. Forma bollar i önskad storlek av degen. Ställ i frysen i minst 3 timmar. Hacka chokladen och smält hälften över vattenbad, rör i oljan och ta av från plattan. Rör i resten av chokladen och tör tills den är slät. Ta fram chokladbollarna och doppa i chokladen, lägg på galler och dekorera med fint strössel. Låt stelna i kylen. Stick in en pinne i varje boll innan servering.
