---
title: "glass"
author: therese.persson82@gmail.com
date: "2015-06-11"
categories: 
  - "allmant"
---

11 juni, då är ju sommaren här på riktigt, trots att inte vädergudarna håller sams så tar jag mitt fulla ansvar för sommarmat, picknickar och glasspauser. Idag har vi hängt på en filt i Kungsparken med Selmas kompisar. Det grillades korv på engångsgrill, väldigt mysigt. I helgen lyste solen med sin fulla kraft och då vill man ju ha en glass, oavsett ålder eller diet för den delen. Selma är väldigt intresserad av allt vi stoppar i munnen och vill smaka. Det mesta går bra, men Magnum Pink -som är min favorit just nu, får hon ju inte smaka. Så jag gjorde egna glassar till henne i såna där glasshållare ala 80-tal. Jag använde mango och hallon, men vilken frukt eller bär går utmärkt. Tänk bara på att vissa bär som hallon bör kokas först för att bli av med eventuella bakterier. Man kan byta ut yoghurten mot banan om man inte vill ha mejeriprodukter i. Galet goda, nyttiga och snygga om jag får säga det själv.

![IMG_7679](/static/img/IMG_7679-1020x765.jpg)

**Mango- & hallonsplit**

_8 st_

1 pkt mango, 250 gram

1 pkt hallon, 250 gram

1 dl turkisk yoghurt

Häll hallon och mango var för sig i kastruller. Värm upp båda och ta sen av från värmen. Häll hallonen i en finmaskig sil och bli puré. Mangon mixas slät med stavmixer, låt svalna något och ta sen i yoghurten och rör slät. Fyll upp glassbehållarna till 2/3-delar, fyll upp med hallonpuré och dra runt den lite så det blandar sig fint. Ställ in i frysen och stelna helt.
