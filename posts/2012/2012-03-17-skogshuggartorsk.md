---
title: "SkogshuggarTorsk"
date: "2012-03-17"
categories: 
  - "allmant"
---

Vet egentligen inte varför jag döpt den till det, men förmodligen skulle en riktig skogshuggare uppskatta det! En rejäl rätt med lite jordiga smaker som smakar extra bra efter ett rejält arbetspass i skogen. Tror att man även kan må bra av den efter en härlig promenad i skogen med.....

![](/static/img/IMG_3618-1024x682.jpg "IMG_3618")

# **SkogshuggarTorsk**

800 g torskfilé

1 dl råg mjöl

1 dl vetemjöl

salt & peppar

50 g smör att steka i

 

_**Ljummen potatissallad**_

1 kg potatis med skal

25 g smör att steka i

1 dl torkade eller färska trattkantareller (de torkade förvälls i kokande vatten)

1 påse machesallad

salt & peppar

 

_**Brynt salviasmör**_

100 g smör

6 salviablad

 

Dela filéerna på längden. Blanda mjölet med salt & peppar, återigen så smaka på mjölet så det är ordentligt kryddat. Gnid in varje filé i mjölblandningen och ställ åt sidan.

Skölj potatisen, behåll skalet och skär i grova bitar. Smält smöret i stekpanna och lägg i potatisen. Sänk värmen en aning och stek tills potatisen är färdig. Rör om då och då.

När potatisen börjar bli klar häll på svampen och låt steka med.

Stek fisken enligt konstens alla regler på båda sidor i smör.

Smält smör i en kastrull, dra åt sidan när det blir gyllenbrunt och dofta lite nötigt. Lägg i salviabladen och låt dra.

Blanda potatisen i en skål med machesallad, salta & peppra.

Klart!
