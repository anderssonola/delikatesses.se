---
title: "PaprikaPasta"
date: "2012-04-17"
categories: 
  - "allmant"
---

När snöstormen drar in i mitten av april och kocken blir sittandes på motorvägen så får man lösa lunchen till 300 hungriga gäster. De gamla takterna satt i... Det stod Beuf bourgignon, ugnsbakad torsk med pestotäcke samt denna lilla goding på menyn.Jag har skalat ner receptet så ni slipper göra 10 bleck....

![](/static/img/IMG_4159-1024x682.jpg "IMG_4159")

4 personer (eller två vrålhungriga)

400 gram pasta, gärna snäckor eller liknande

2 msk olja

1 purjolök (det vita)

1 gul lök

3 paprikor. en röd, en gul och en grön

1 dl ajvar, mild

5 dl matlagningsgrädde

1 grönsaksbuljongtärning

salt & svartpeppar

2 nävar riven ost

Hacka den gula löken och skär purjolöken i cm-stora ringar. Kärna ur paprikorna och skiva till stavar. Värm olja i en kastrull och svetta löken (båda två). Dra sedan ner hälften av paprikan och stek en liten stund. häll i ajvar, grönsaksbuljong och grädden. Låt koka upp, salta & peppra. Smaka av med mer ajvar, det ska smaka ganska mycket ajvar. Mot slutet häller du på den resterande paprikan och pastan. Pastan ska bara dra åt sig av såsen, den blir klar i ugnen sen. Häll upp allt i en ugnsfast form, strö på ost och in i ugnen på 175 grader i 20 minuter. Servera med en fräsch sallad, min är på isbergsallad, morot och purjolök som jag har "dressat".
