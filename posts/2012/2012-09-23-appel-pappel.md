---
title: "Äppel, päppel..."
date: "2012-09-23"
categories: 
  - "baka"
  - "dessert"
  - "gronsaker"
  - "tillbehor"
---

Så här i skördetider är jag som lyckligast! Att bara gå ut och plocka för att sen använda det plockade i ett ljuvligt recept. Syster J har en underbar liten trädgård där man kan skörda det mesta. Här finns mangold, timjan, orgegano, tomater i olika storlek och färg, rödbetor, sallad, gräslök, salvia, senapskål, zucchini, ja listan kan göras lång, lång, lång. Dessutom så växer ett gudomligt äppelträd med stora fina äpplen utplacerade som julgranskulor som bara väntar på att bli plockade likt en julgransplundring. Vi gjorde en liten plundring i måndags eftermiddag då sensommarsolen visade sig från sin bästa sida och bjöd in till utefika en sista gång detta året.

**Fransk äppelpaj** 6 medelstora äpplen 2 ägg 100 gram smör 1 dl mandel 1 dl socker 1 msk kanel 1 kardemummakapsel

Sätt på ugnen, 225 grader. Skala och skiva äpplena. Hacka/mixa mandel. Rör ägg, socker och smör ordentligt med elvisp. Blanda i mandeln. Smöra en form och lägg i äpplena. Mortla kanel med kardemummakapslen. Pudra över äpplena. Bre på smeten och ställ in i ugnen i ca 20-25 min.

Servera med vaniljsås!

[![20120923-150228.jpg](/static/img/20120923-150228.jpg)](http://import.local/wp-content/uploads/2012/09/20120923-150228.jpg)

[![20120923-150319.jpg](/static/img/20120923-150319.jpg)](http://import.local/wp-content/uploads/2012/09/20120923-150319.jpg)
