---
title: "Jansson, Karlsson, Svensson, Bengtsson och Ronsson"
author: Therese Persson
date: "2012-02-14"
categories: 
  - "allmant"
  - "fisk"
  - "gronsaker"
  - "kott"
---

Ja en rätt kan ha olika namn om man byter ut en ingrediens. Jag pratar förstås om frestelser, där Jansson är den mest kända.

Till alla behövs

1 kg potatis 1gul lök 3 dl vispgrädde 25 gr smör 1 dl valfri ost ( kan uteslutas) **_Tips!Västerbotten till Jansson, Bengtsson & Karlsson, peccorino till Svensson och en gruyere till Ronsson_** Salt och svartpeppar

Skala potatisen och skär smala stänger (alt. ni som har en hushållsmixer kör på grövsta riven). Lägg inte potatisen i vatten eftersom man vill ha kvar stärkelsen som suger upp grädden. Skala och skiva löken tunt. Stek den i lite smör så den blir glansig. Smöra en form och varva potatis, lök, valt tillbehör med salt och peppar och 3 hyvlade smörbitar (hyvlas som en ost) upprepa tills det är slut. Avsluta med ett lager potatis, häll på grädden och eventuell ost. Ställ in i ugnen på 175 grader i ca 45- 60 min.

**Jansson** 1 burk anjovis + spadet Ströbröd för den som vill....

**Bengtsson** 2 böcklingar, rensade Välj vitpeppar till denna....

**Karlsson** 300 g köttfärs Stek köttfärsen först och krydda efter eget tycke och smak.

**Svensson** 2 morötter 1 palsternacka eller annan rotfrukter som ligger och myser i kylen. Skala och riv som potatisen. Här behövs mer salt än på de andra....

**Ronsson** 200 g rökt lammfiol (eller annan rökt skånk) Skär i mindre bitar och tänk på att inte salta för mycket ....

Servera med kinakål/salladskål som dressas med vinegrett efter tycke och smak. Toppa gärna tomat eller varför inte ananasbitar.

**_Till detta dricker vi gärna en svensk Grebbestad lager (nr 1434) eller en Landsortslager( nr 1466)_**

![20120214-211404.jpg](/static/img/20120214-211404.jpg)
