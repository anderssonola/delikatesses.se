---
title: "Nu har vi jul i vårt hus...."
date: "2012-12-16"
categories: 
  - "allmant"
---

Vi har i alla fall ett hus här hemma. Det blev ett litet pepparkakshus. När jag var liten var min pappa en hejare på att göra pepparkakshus med oss. Vi byggde slott, en bondgård, hundkoja, muminhuset och mycket mer. Vi kavlade, klippte ut mallar och insåg att bitarna krympte i ugnen. Sen var det dags för stackars pappa att sätta ihop eländet med bränt socker, herregud vad han brände sig min stackars pappa. Men han fick alltid ihop det så vi kunde dekorera. Dekorera är det jag tycker är roligast. När det gäller dekoration är det bara fantasin som sätter gränser. Ett traditionellt hus ska väl explodera i färg med så många non-stop man får på taket, tre sorters färgad kristyr och en massa tomtar. Tiden då det skulle vara massa färg på mina pepparkakshus är över och nu blir det mer stilrent. Dessutom så använder jag inte bränt socker som klister utan den bästa kristyren som verkligen håller ihop och torkar snabbt. Årets lilla hus fick bli en "dalavariant" med min syn på kurbits.

[![20121216-215441.jpg](images/20121216-215441.jpg)](http://import.local/wp-content/uploads/2012/12/20121216-215441.jpg)

Det viktiga är att ha en fantastisk kristyr och här bjuder jag på den bästa.

2 äggvitor 2 msk citronsaft alt ättika 1 pkt florsocker (500 g)

Vispa äggvitorna hårt med en elvisp. Häll i citronsaft. Fortsätt vispa och häll efter hand i florsocker. Vispa till kristyren är riktigt fluffig och håller topparna när du släpper visparna. Häll upp imspritspåse och låt bara fantasin sätta gränser. Färga med karamellfärgmom du vill. Kristyren håller ca en vecka i kylen i plastpåse. Om den känns lös så ha i lite mer florsocker.

Ett annat roligt sätt att använda kristyren på, är att göra bordsplaceringen på pepparkakor. Skriv allas namn och lägg på tallriken.

[![20121216-222049.jpg](images/20121216-222049.jpg)](http://import.local/wp-content/uploads/2012/12/20121216-222049.jpg)[![20121216-222059.jpg](images/20121216-222059.jpg)](http://import.local/wp-content/uploads/2012/12/20121216-222059.jpg)[![20121216-222107.jpg](images/20121216-222107.jpg)](http://import.local/wp-content/uploads/2012/12/20121216-222107.jpg)
