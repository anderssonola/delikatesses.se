---
title: "Mintkyssar"
date: "2012-12-18"
categories: 
  - "allmant"
  - "baka"
tags: 
  - "choklad"
  - "kyssar"
  - "mint"
---

Det är väl dags för lite godis så här innan jul. Idag kan man ju dessutom börja räkna dan före dan före dan före dan ...ja, ni fattar, mindre än en vecka kvar!!! Misteln är upphängd och det pussas lite extra i hemmet (den får nog hänga kvar ett tag till efter jul). Men när vi inte står under misteln så görs det andra kyssar, nämligen mintkyssar. Detta härliga godis med det kärleksfulla namnet. Egentligen inte så avancerat och fräscht är det med efter allt sött och kletigt.

**Mintkyssar** 4 dl florsocker 1 dl vatten 1 tsk ättikssprit 10-15 droppar pepparmintsolja 50 gram mörk choklad, gärna 70%. Man skulle kunna vara lite galen och använda ett smaksatt choklad....

Häll upp vatten i en kastrull och sätt på plattan. Skikta ner florsockret, dosera ättisksspriten och pepparmintsolja. Värm till 115 grader. Olja insidan på en bunke och häll upp massan i denna. Rör tills massan börjar svalna och bli lite grynig. Sätt bunken på ett vattenbad och värm tills smeten blir flytande igen. Skeda sedan upp, på bakplåtspapper, små rundlar. Låt stelna. Smält chokladen över vattenbad och klicka sedan ut en liten lins på varje kyss. Låt svalna och lägg sedan i burk med smörgåspapper emellan. Ge bort i fina celofanstrutar! _Har snott receptet rakt av från Malin Söderström_

  
  
![20121218-225538.jpg](/static/img/20121218-225538.jpg)
