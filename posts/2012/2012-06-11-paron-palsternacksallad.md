---
title: "Päron & palsternacksallad"
date: "2012-06-11"
categories: 
  - "allmant"
---

Sommaren är här, sommarmånaderna iaf.... Den här årstiden så blir det mycket sallader, matiga sådana! Denna salladen är en kombination av några av våra favoritrecept. Man plockar helt enkelt det godaste från recepten och kombinerar med det godaste från ett annat annat. Just denna salladen är en kombination av tre andra recept....

![](/static/img/IMG_4417-1024x682.jpg "IMG_4417")

# **Päron & palsternacksallad med sötsurt fläsk och chevré.**

2 fasta päron

4 små palsternackor

3 rödbetor

1 citron

2 kvistar rosmarin

en näve färsk timjan

rapsolja

salt & svartpeppar

200 g rökt sidfläsk

1 dl sirap

1 dl vit balsamicovinäger

1 dl rostade valnötter

200 g chevré

1 romansallad

Börja med att klyfta upp päron och palsternackor, som ska vara något mindre än sina kompisar päronen. Lägg i en ugnsfast form, ringla över olja, rosmarin, timjan, salt & svartpeppar. Ställ in ugnen på ca 200 grader i ca 30 minuter. Ta ut från ugnen och höj till grill på högsta värme.

Tärna fläsket, ta bort svålen först. Blanda med balsamico och sirap i en kastrull och låt koka ihop tills hela såsen är sirapslik.

Skala rödbetorna, skiva tunt, tunt, gärna på mandolin och dressa med olja, citron, salt & peppar. Låt dra fram tills serveringen.

Lägg upp chevré på ugnsfast fat och gratinera tills den har fått fin färg, ca 5 min.

Lägg upp sallad i botten, sen rödbetssalladen, päron och palsternackor, chevré och sen det sötsura fläsket. Strössla på valnötterna.

_Om man vill ha den vegetarisk så strunta i fläsket, men koka ihop sirap och balsamico._

;

;

;
