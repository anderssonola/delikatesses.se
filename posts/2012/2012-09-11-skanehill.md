---
title: "Skånehill"
date: "2012-09-11"
categories: 
  - "dryck"
  - "ol"
tags: 
  - "ale"
  - "humle"
  - "jast"
  - "lattol"
  - "ol-2"
  - "pilsner"
---

Nu ska vi prata micro, microbryggeri. Microbryggeri som dessutom bara gör lättöl! Det är Skånehill gård som sen ca 2 år tillbaka brygger fantastisk lättöl. Den bryggs i otroligt små mängder då man gör 50 liter åt gången och kan max göra 350 liter/vecka. Det har varit en del experiment, med veteöl, porter (deras julöl), men deras riktiga lycka består i Qvidinge lättpilsner och 99 Guldale.

**Qvidinge lättpilsner**; något lätt grumlig med ljus bärnstensfärg. Stor humlearomatisk doft med tydlig sädeskaraktär och citrustoner. Fyllig smak med mycket fuktiga toner, aprikos. Fint balanserad beska med lång, fruktig, viss syrlig eftersmak.

**99 Guldale**; något lätt grumlig, med mörk bärnstensfärg. Medelstor doft med tydlig sädeskaraktär, tänk sädessilo. Diskret knäckig, lätt rostad och ton av mörkt bröd. Fyllig, maltig smak med stor fruktighet, melass, säd, anis och rågbröd. Fint balanserad humlebeska med lång smakrik, fruktig och lite syrlig eftersmak med en viss knäckighet och rökta toner.

Är ni i Skåne och har möjlighet att testa dessa små ljuvlingar så köp några extra. Ett perfekt erbjudande till föraren eller om man helt enkelt inte vill dricka några större mängder alkohol.

[![20120911-223443.jpg](/static/img/20120911-223443.jpg)](http://import.local/wp-content/uploads/2012/09/20120911-223443.jpg)
