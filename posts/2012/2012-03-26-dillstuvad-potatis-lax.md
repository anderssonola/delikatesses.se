---
title: "dillstuvad potatis & lax"
date: "2012-03-26"
categories: 
  - "allmant"
---

Efter helgens fantastiska avsmakningsmeny med tillhörande dryck i Mathias Dahlgrens Matsalen börjar vi veckan i all sin enkelhet. Vi håller nog fortfarande på att smälta den kulinariska upplevelsen och går som i trans och filar på hur vi någon dag ska kunna lägga ut nåt så snarlika recept på menyerna här på bloggen. Så ikväll fick det bli en rätt som kan göras i okoncentrerat läge. Lite varmt och lite kallt.

[![](/static/img/IMG_3667-1024x682.jpg "IMG_3667")](http://import.local/wp-content/uploads/2012/03/IMG_3667.jpg)**dillstuvad potatis**

1 kg fast potatis

25 gram smör

2 msk mjöl

5 dl mjölk, gärna standardversionen ( svårt att skriva röd eftersom den är orange i Skåne)

ca 2 dl potatisvatten

salt & vitpeppar

en rejäl näve dill

 

1 citron

400 g rökt lax

 

Skala, dela och koka potatisen i lättsaltat vatten.

Smält smör i en kastrull. När smöret smält tillsätter Du  mjöl och rör om (bottenredning) Låt koka in ordentligt, detta för att såsen inte ska smaka vetemjöl. Häll på mjölken och koka upp så såsen tjocknar. Salta och peppra. Ställ åt sidan.Grovhacka dillen och skär citronen i klyftor. När potatisen är klar häll av potatisvattnet, men spar lite till såsen. Ställ åter såsen på plattan och späd såsen med potatisvattnet till önskad konsistens. Smaka av med salt och peppar. Avsluta med dillen, viktigt är att såsen inte kokar efter detta eftersom dillen blir grå. Servera med lax och citron.
