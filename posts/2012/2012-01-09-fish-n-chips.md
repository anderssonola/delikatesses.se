---
title: "Fish' n chips"
date: "2012-01-09"
categories: 
  - "allmant"
---

Fish' n chips är fantastiskt gott! Så gott att det inte blev någon bild på härligheten utan bara på det som blev kvar, den lilla citronen. Efter detta kommer du inte se åt remoulad på hyllan i affären.... Man kan välja att göra frityrsmet och mushy peas med mintsmak men då får ni leta i en annan blogg.... [![20120109-211650.jpg](/static/img/20120109-211650.jpg)](http://import.local/wp-content/uploads/2012/01/20120109-211650.jpg)

**Fish' n chips** 4 personer

4 pangasiusfileér( eller annan vit fisk) 2 dl mjöl 2 dl panko 2 ägg Salt och peppar Frityrolja

"**_Chips_"** 1 kg potatis Rapsolja( inte kallpressd) Flingsalt och svartpeppar

**_Majjo_** 2 äggulor 2 tsk citronsaft 1 tsk dijonsenap 2,5 dl rapsolja Salt och peppar

**Remoulad** Knappt 2 dl majjo 2 msk kapris 2 msk saltgurka 1 msk bostongurka 1-2 tsk gul curry 1 tsk gurkmeja En skvätt citron Salt och peppar

Börja med remouladen, som först ska bli en majjo. Vispa ihop äggulor med senap och citron. Nu ska oljan i. Börja med att droppa i och rör kraftigt, öka mängden till fin stråle tills majjon tjocknar. Vill du ha en tjockare majjo tar du lite mer olja.... Hacka det gröna fint, blanda med majjo och kryddor. Ställ undan för vila. Smaka av när den har fått stå en stund. Remouladen kan med fördel göras dagen innan. Majjon(remouladen) håller i ca 1 vecka i kylen.

Sätt ugnen på 225 grader. Strunta i att skala potatisen och skär pommesstavar. Lägg potatisen på plåt med bakplåtspapper och häll på rapsolja och blanda runt ordentligt med salt och svartpeppar. Ställ in i ugnen i ca 25-30 min. Lägg lite hushållspapper i serveringsskålen så blir dina pommes fortsatt krispiga.

Skär fisken i lagom stora bitar. Salta och peppra mjölet, vispa ägg och häll upp panko på ett tredje fat. Doppa varje fiskbit i mjölet, sen i ägget och slutligen i panko. Värm oljan till 180 grader och fritera fisken, några i taget, tills de är gyllenbruna. Ta upp och lägg på hushållspapper så den sista oljan får rinna av.

Servera med citron, remoulad, majjo och vitvinsvinäger. Vill man piffa med tidningsstrutar så höjer det känslan lite ytterligare!

Vi valde att dricka en Crémant de Bourgogne Brut (nr 7688) till. Härliga bubblor och frisk syra. Hittar man ett brittiskt mousserande så ta det!
