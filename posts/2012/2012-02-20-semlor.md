---
title: "Semlor"
date: "2012-02-20"
categories: 
  - "allmant"
  - "baka"
  - "dessert"
---

Imorgon infaller den stora dagen då det ska krängas SEMLOR! Vi tjuvstartade förra söndagen då det vankades födelsedagskalas. Jag gillar inte stora blaffiga,torra semlor med alldeles för mycket grädde. Därför gör jag mina **mini**, så får man äta så många man vill istället.

[![](images/IMG_3595-1024x682.jpg "IMG_3595")](http://import.local/wp-content/uploads/2012/02/IMG_3595.jpg)

_**Bulldegen**_

_**ca 30 vanliga eller 100 minisar**_

50 gram jäst 175 gram smör 5dl mjölk 2 dl socker (160g) 2 tsk stött kardemumma 1 tsk salt ca 1,5 l vetemjöl special (900g)

Smula jästen i degbunken. Smält smöret och häll sedan på mjölken och låt allt bli fingervarmt. Häll lite av smörmjölken över jästen så den löses upp. Häll på resten, socker, salt och kardemumman. Börja knåda in 1 liter vetemjöl. Anledningen till torra bullar är för mycket mjöl! Arbeta in så mycket mjöl så degen känns fast, men fortfarande lite fuktig . Om man har möjlighet så mår degen bäst av att knådas i maskin. Låt jäsa ca 1 timme eller till dubbel storlek, tiden kan variera.

Nu är det dags för det viktiga! Rulla bollar av degen i valfri storlek. Semlorna på bilden väger 20 g. Använd våg.... (vanliga ligger på ca 80 gram, så rent tekniskt så får man äta minst 4 minisar...)) Lägg på plåt och låt jäsa ca 30 min. Pensla med ägg och ställ in i ugnen på 225 grader och grädda i 7-10 min lite beroende på storleken. Ta ut och låt svalna under handduk. Vill man inte göra semlor på hela degen så går det utmärkt att göra kanelbullar på degen som blir över.....

_**Fyllning**_ Jag föredrar mandelmassefyllning. Jag blandar mandelmassa, grädde, ett par teskedar flaggad mandel för lite tuggmotstånd och ett stänk rom, cognac eller punsch för det där lilla extra.

Fyllningen kan varieras efter tycke och smak. Man kan ta en god sylt, lemoncurd eller vaniljkräm, välj det som passar dig!

Skär av hatten på bullarna och gröp ur lite av botten på underdelen. Full upp med valfri fyllning, spritsa/klicka grädden och toppa med lock och florsocker.

_**För alla som gärna bakar med surdeg så ligger Sébastiens [recept här](http://www.recept.nu/1.326204/sebastien_boudet/kakor_tartor/mjol/sebastiens_surdegssemlor "Semlor")...**_

[![](images/IMG_3577-300x200.jpg "IMG_3577")](http://import.local/wp-content/uploads/2012/02/IMG_3577.jpg)

_**Ordet semla kommer förresten från "simila" - det latinska ordet som betyder "det finaste mjölet".**_
