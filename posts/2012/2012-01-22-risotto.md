---
title: "Risotto"
date: "2012-01-22"
categories: 
  - "allmant"
---

Risotto är inget svårt med lite träning. Kan man grunden så kan den varieras i oändlighet. Det svåra är att man inte ska göra den för torr. En risotto ska vara så lös att den nästan rinner ut på tallriken. En stabbig, tjock risotto växer bara i munnen....Dessutom ska man ta den liiiite för tidigt så man får riset al dente och inte överkokt. När idéerna här hemma tryter så åker aborioriset fram. Det man ska tänka på är att man inte ska göra risotto i förväg.... Häll upp ett glas vin och mingla i köket!

![](/static/img/IMG_3494-1024x682.jpg "IMG_3494")

# **Risotto med stekt svamp och sparris**

4 små portioner

3dl aborioris

2 charlottenlökar

1 vitlöksklyfta

3 msk olivolja

1 dl vitt/rött vin (funkar med sherry med)

ca 1 liter buljong, här gäller det att hitta sin favorit.

1,5 dl parmesan

Salt och Svartpeppar

200g svamp

8-12 grön sparris

Hacka löken och vitlöken. Stek lök i en rejäl skvätt olja på medelvärme, typ 7:an. När löken blivit mjuk häll på riset och låt det bli glansigt. Häll på vinet och låt koka in.

Blanda buljong och koka upp i en annan gryta. Häll på en skopa i taget och låt koka in, och fortsätt så till riset känns klart. Tar ca 20 min...

Ta av från plattan och strö på parmesan. Rör runt och låt vila ett par minuter under lock.

Stek svamp och grilla sparrisen...

Avsluta med två varv med svartpepparkvarnen och en nypa flingsalt. Rör om och lägg upp! Servera med citron som fräschar upp...

Bon apetit!
