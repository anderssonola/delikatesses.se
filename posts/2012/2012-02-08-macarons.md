---
title: "Macarons"
date: "2012-02-08"
categories: 
  - "allmant"
---

Små söta bakverk i fina färger är svåra att motstå. Macaroner som man enkelt kan göra själv. Har testat några olika recept men kommit fram till att detta är det ultimata. Jag har en sk. macaronmatta så man helt enkelt inte spritsar för stora rundlar, men det funkar lika bra med vanligt bakplåtspapper, ser lite mer hemmagjorda ut då. Fyllning och färg kan man variera i oändlighet, finns massa goda essenser och färg likaså. Låt fantasin flöda! [Saltlakritsmacaroner](http://herecomessugar.wordpress.com/2011/08/12/kvallens-experiment-lakritsmacaroner/ "Saltlakritsmacaroner") är supergoda!!!

[![](images/IMG_3564-1024x682.jpg "IMG_3564")](http://import.local/wp-content/uploads/2012/02/IMG_3564.jpg)

_**Hallonfyllningen** är gjord på färska, mixade hallon(35g), smält vit choklad (120g) och en skvätt grädde(3 msk )._

ca 30 st

120g äggvita (ca 4 ägg)

35 g socker

150 g mandelmjöl

150 g flor socker

valfri färg

**_sockerlag_**

150g socker

50 g vatten

valfri färg, jag använder mig av Icing colors från Wilton, men det går lika bra med vanlig hushållsfärg.

 

Separera äggen. 60g äggvita vispas fluffigt och sen häller man i 35 g socker och vispar tills det är en vit maräng. Under tiden kokar man upp sockerlagen till 118 grader, använd termometer. Häll i den varma sockerlagen under vispning på medelhastighet. Vispa tills marängen har svalnat.

Skikta mandelmjöl och florsocker i en bunke och häll på resten av äggvitorna (60g). Blanda ihop och tillsätt önskad färg. Vänd ner mandelsmeten i marängen med hjälp av en slickepott. Viktigt att inte röra för mycket. STOOORA tag...

Häll smeten i spritspåse och spritsa ut till 5-kronor stora kluttar. Om det bildas toppar så banka plåten i underlaget så dessa lägger sig. Låt stå och torka i ca 30 min. Sen ska de in i ugnen på 160 grader i ca 10-15 min (i min ugn tar det 13 min)

Ta ut och låt svalna. Gör valfri fyllning, ex smörkräm eller chokladkräm, och bre på och sätt ihop två bottnar. Macronerna är godast dag 2 i kylskåp.

[Här](http://bakochdessert.se/nyckelord/6969 "Här") kan man hitta fler spännande recept....
