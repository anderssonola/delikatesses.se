---
title: "It's a must..."
date: "2012-12-05"
categories: 
  - "dryck"
tags: 
  - "fatlagrad"
  - "julmust"
  - "systembolaget"
---

Julmust är ett måste under hela december _och kanske även en bit in på det nya året_! Alla har vi vår egen favorit. Jag visste ju att Apotekarnes var min fram tills nu... Jag jobbade med en köksmästare en gång som alltid ställde undan två flaskor julmust som han öppnade året efter till den obligatoriska jullunchen. Han hävdade att julmust behöver lagras ett år.

För något år sen kom den första fatlagrade julmusten, men då hade man inte riktigt vågat låta musten få nån speciell karaktär, tills Spendrups vågade lagra den på bourbonfat i 6 månader och fick fram **Nygårda julmust vintage oak 2012**. Det släpptes en 2011 med i mindre upplaga. En vuxnare julmust i sofistikerad flaska som håller vad den lovar. Det smakar julmust men som fortsätter en bit till med sin twist av fat, kanel, smörkola, choklad, enbär i både doft och smak. En fantastisk mousse! ( sannolikheten att få en oförglömlig mustfontän är hög då det är bra tryck i korken). En julmust med karaktär och kvalitet till ett löjligt bra pris!

Säljs på Systembolaget under nummer 90374 för det överkomliga priset 29;90 svenska riksdaler.

Glöm för allt i världen inte att köpa en extra eller två till nästa år...  
  
[![20121204-201530.jpg](images/20121204-201530.jpg)](http://import.local/wp-content/uploads/2012/12/20121204-201530.jpg) _Bild lånad från http://addictedtojulmust.se/_
