---
title: "En skön böna"
date: "2012-02-17"
categories: 
  - "allmant"
  - "gronsaker"
  - "tillbehor"
---

Edamame, japansk sojaböna, är kvällens snack. Dessa små bönor ligger i sin skida som ett litet paket. Dra ut bönerna genom att sätta skidan mellan framtänderna och dra. Men äter inte skidan. Lätt kokta, ljumna och med gnistrande havssalt fyller de mitt ärtälskande hjärta med glädje. För de påminner en hel del om ärtor, men lite mindre söta, stramare och bönigare i karaktären. Ett härligt tilltugg.

Koka upp vatten och salt och häll i bönorna. Låt koka i 2-3 min. Häll av i durkslag och häll upp i skål. Krydda rikligt med flingsalt.

Alla kan få tag i dessa nyttigheter. Ica har dom i sin Selectionkollektion och Lidl i sin frysdisk...

Till detta passar ett stort glas isvatten eller för den som vill _2010 Leth, grüner veltliner, Österrike_ (nr 4200). Vinet är torrt, lite kryddigt och har toner av päron, kiwi och lime. Saltet på bönorna tar ner syran i vinet, samtidigt som syran i vinet minskar bönornas bitterhet och tar fram sötman i dom.

En annan [skön böna](http://www.matrepubliken.se) har gjort fantastiska chips som vi testade i helgen. Prova dessa fenomenala [jordärtssockschipsen](http://matrepubliken.se/2012/february/jordartskockschips.html)!

  
  
[![20120217-084651.jpg](/static/img/20120217-084651.jpg)](http://import.local/wp-content/uploads/2012/02/20120217-084651.jpg)
