---
title: "Kål i skål...."
date: "2012-11-12"
categories: 
  - "allmant"
  - "gronsaker"
  - "ost"
  - "tillbehor"
---

Hur upptagen kan man vara egentligen?! Det ligger ett gäng utkast som bara vill bli upplagda på bloggen, men min tid har inte riktigt räckt till. Det är mycket nu om man säger så...VI SKA FLYTTA HEM TILL SKÅNE IGEN!!! Och med detta kommer leta jobb, lägenhet, sälja lägenhet och som om det inte var nog så ska man jobba heltid med. Men mat det lagar vi (läs nästan) varje kväll. Hösten är här och mina favoritgrönsaker har poppat upp i butiken. Rotfrukter, svampar och kål. Kål i alla möjliga former och storlekar.

Savoykål är den sexigaste grönsaken! Älskar att ha den i en skål på bordet som dekoration. Så gissa vad som stod på bordet när vi fotograferad lägenheten, inga blommor iaf.

[![](images/IMG_5614-1024x682.jpg "IMG_5614")](http://import.local/wp-content/uploads/2012/10/IMG_5614.jpg)

# Supergrön lasagne

1 huvud savoy kål 300 gram svamp 50 gram smör 1 vitlöksklyfta 1 lök 200 gram chèvre, eller mer om man vill 5 dl mjölk 25 gram smör 1 msk mjöl 3 tomater Salt och peppar 8-10 lasagneplattor 2 nävar ost

Strimla kålen och stek mjuk i smör. Klyfta svampen, hacka vitlöksklyftan och löken. Stek svampen med vitlök och när den fått färg tillsätt löken. Häll över svampfräset i kålen och blanda ihop. Salta och peppra. Ställ åt sidan.

Smält smöret, i med mjölet och låt gå med en stund (det är denna stund som gör att såsen inte smakar mjöl). Slå på mjölken och låt koka upp igen. Smula i chevrén och låt allt koka upp. Salta och peppra så mycket det behövs. Tänk på att osten kan vara lite salt. Ställ åt sidan.

Skiva tomaterna. Lägg en klick sås i botten på en form. Lägg på det första lagret lasagneplattor. På med lite kålfräs, tomater och sen sås. Lasagneplattor, kål, tomat,sås.... you get it. Sista lagret avslutas med sås och riven ost.

In i ugnen på 200 grader i ca 25 min. Känn med en sticka när det är klart. Servera med en pizzasallad, gjord på vitkål....
