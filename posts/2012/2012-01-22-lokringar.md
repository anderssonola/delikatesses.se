---
title: "Lökringar"
author: therese.persson82@gmail.com
date: "2012-01-22"
categories: 
  - "allmant"
  - "gronsaker"
  - "tillbehor"
---

Lökringar som ett gott snacks eller som tillbehör till bbq. Jag har hittat det ultimata receptet där ringarna håller sig krispiga och ingredienserna finns hemma!

1 stor gul lök 1 dl filmjölk 2 dl vetemjöl 2 tsk paprikapulver 1 tsk salt 1tsk svartpeppar 1tsk salladskrydda 1/2 tsk cayennepeppar

1liter frityrolja

Skala löken hel. Skär 1/2 cm tjocka ringar och dela på lagerna. Ta bort det lilla skinnet som sitter mellan varje lager. Annars trillar smeten av vid friteringen. Ta bort de allra minsta ringarna. Kan sparas i burk och hackas till annat...

Lägg ringarna i en skål och häll på filmjölken och rör runt så alla täcks.

Blanda mjölet med kryddorna. Ta upp en ring i taget med gaffel och lägg i mjölblandningen så det är täckt runt om hela lökringen. Lägg till sidan och gör samma sak med resten.

Värm upp frityroljan till 180 grader och lägg i några ringar åt gången och låt ligga i tills de blir gyllenbruna. Ta upp och lägg på papper så de får rinna av.  
  
![20120123-090219.jpg](/static/img/20120123-090219.jpg)
