---
title: "Är dom små får man ta två....."
date: "2012-12-04"
categories: 
  - "allmant"
  - "kott"
tags: 
  - "jul"
  - "kalvfars"
  - "kottbullar"
  - "kryddpeppar"
---

Mamma kom med julen i år. Vi har inte pyntat då vi fortfarande är i färd med att sälja [lägenheten](http://www.hemnet.se/bostad/bostadsratt-2rum-solna-huvudsta-solna-kommun-huvudstagatan-29,-5-tr-4409340). Mamma kom upp för en sista husmorssemester som hon kallat sin trippar till huvudstaden. Med sig hade hon smakprover på julen. Min pappa gör nämligen ett antal provskinkor innan jul ( han köper alltid samma märke och ändrar inte sitt recept, men det måste ändå testas... Vilket vi är tacksamma för), även delikatessen [brunkål](http://www.tasteline.com/recept/Brunkal_av_Jan_Boris-Moller_for_Lidl) fanns med bland läckerheterna. Så ikväll blir det ett litet julbord med Janssons frestelse, skinkan, brunkål och små små juliga köttbullar.

**Juliga kalvköttbullar**

500 g kalvfärs 1 riven rödlök 1 dl mjölk 2 msk ströbröd 1 ägg 1 liten potatis 1 tsk salt 2 tsk kryddpeppar 1 krm vitpeppar Smör till stekning

Blanda mjölken med ströbrödet och låt svälla under tiden du river löken och potatisen över färsen. Knäck ägget, mortla kryddpeppar. Blanda ihop allt och låt stå en stund. Rulla så små köttbullar som du önskar. Jag vill ha dom små, små så jag kan äta många.  
  
![20121204-185941.jpg](/static/img/20121204-185941.jpg)
