---
title: "Frökens Knäcke"
author: Therese Persson
date: "2012-03-15"
categories: 
  - "allmant"
  - "baka"
  - "ost"
  - "tillbehor"
---

Det ljuvligaste knäckebröd jag smakat fick vi i present av fina Ida & Daniel när de var på besök. När jag fick klart för mig att detta underbara ting var hembakat och gjort med så mycket kärlek av min fina vän så fanns det bara en sak att göra; be snällt om receptet. De är så gott att jag springer och småäter hela tiden och snart är det slut, så då är det bara att baka nytt. Eftersom det inte har något direkt namn så har jag valt att uppkalla det efter Fröken Ida....

![](/static/img/IMG_3624-1024x682.jpg "IMG_3624")

**Ljuvliga Frökens Knäcke**

2 dl grovmalet rågmjöl

2 dl havregryn

2 dl sesamfrö

2 dl solrosfrö

1 dl linfrö

1 dl kruskakli

2 tsk salt

7 dl vatten

Blanda allt och låt svälla i minst 30 min. Fördela smeten tunt på tre plåtar täckta med bakplåtspapper, gärna teflonpapper som går att återanvända.

Grädda på 180 grader. Alla tre plåtarna kan gå in samtidigt, byt bara så alla får stå överst en stund. Grädda i 45-60 min. Slå av ugnen och låt stå över natten. Bryt knäcket i bitar och förvara torrt, gärna i plåtburk.

Servera med en härlig ost, en god marmelad och ett passande vin _(lugn, det kommer ett inlägg om detta med)_
