---
title: "Spätta"
date: "2012-03-08"
categories: 
  - "allmant"
  - "fisk"
  - "gronsaker"
  - "tillbehor"
---

Ofta när man ska planera fisk så är denna lilla goding inte med på listan. Spätta är en underskattad fisk som går snabbt att steka, billig och det mesta passar som tillbehör. Testa att panera spätta istället för fiskpinnar.....givetvis är den underbar att smörsteka naturell med lite kantareller på surdegsbröd.

**Panerad spätta** 4-8 spättor( lite beroende på storlek) 2 ägg 2dl mjöl, gärna råg 2 dl ströbröd alt panko så blir det lite frasigare...

Salt och peppar

Knäck äggen i en tallrik och vispa. Mät upp mjöl på ytterligare en tallrik. Krydda mjölet så det verkligen smakar kryddat. I sista tallriken häller du ströbröd/panko. Mjöla in hela spättan först i mjölet, sen i ägget och sist i ströbröd/ panko. Lägg åt sidan och upprepa med all fisk.

Smält smör i en stekpanna och stek på hög värme 2-3 min på varje sida.

Välj tillbehör efter humör.... _Potatismos med [remouladsås](http://import.local/2012/01/09/fish-n-chips/)_

[![](images/IMG_3541-1024x682.jpg "IMG_3541")](http://import.local/wp-content/uploads/2012/02/IMG_3541.jpg)

_**....eller min favorit** **med rödbetor, kapris och lök som serveras med citruspotatis och brynt smör.**_

**Rödbetssallad** Klyfta inlagda hela rödbetor. Hacka lök fint. Stek löken glansig i lite smör, lägg i kapris och rödbetor så allt blir varmt. **Citruspotatis** Koka potatis enligt konstens alla regler. Häll av vattnet och dessa med rapsolja, citronsaft och skal. Salt och peppra **Brynt smör** Smält smör och dra undan det när det börjar bli brunt och doftar lite nötigt.

Lova nu att testa denna goding!
