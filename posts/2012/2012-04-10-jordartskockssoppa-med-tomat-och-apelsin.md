---
title: "jordärtskockssoppa med tomat och apelsin"
date: "2012-04-10"
categories: 
  - "allmant"
  - "gronsaker"
  - "soppa"
---

Jordärtskockan är en fantastisk liten knöl som kan skördas två gånger om året, sen höst eller tidig vår. Och tidig vår (hrm, om jag får bestämma) som det är nu så är det ett alldeles ypperligt läge för säsongsmat. På  den lilla knölen kan man göra gratäng, puré eller varför inte supergoda [chips](http://matrepubliken.se/2012/february/jordartskockschips.html "chips"). Denna gången blev det en soppa med en liten knorr.

**jordärtskockssoppa med tomat och apelsin**

                                                                                      _**soppa för 4**_

                                                                                   

_**![](images/IMG_3662-1024x682.jpg "IMG_3662")**_

½ kg jordärtskockor

1 gul lök

3 vitlöksklyftor

2 msk olivolja

2 tomater

1 msk tomatpuré

1 tsk strösocker

2 grönsaksbuljongtärningar

1 liter vatten

1 apelsin , skal + saft (köp två så har du om det skulle behövas liiite mer...)

salt och svartpeppar

1 dl creme fraiche

Skala skockorna, löken och vitlöksklyftorna. Skär allt i grova bitar, även tomaterna (ska ändå mixas sen).  Hetta upp olja i en kastrull och häll i löken och stek en liten stund.  Fortsätt med skockorna och vitlöken. Låt få lite färg och lägg sedan i tomaterna med tomatpuré samt lite socker. Slå därefter på buljongen, apelsinskalet och saften. Salt och peppra och sen på med ett lock. Låt koka 15 min. Ta bort från plattan och mixa slät med stavmixer. Blanda i creme fraichen och låt sjuda ett par minuter. Smaka av med mer salt, peppar och apelsinsaft.

Servera med ett gott bröd och en färskost till. Jag bakade pretzels som jag serverade med en baconröra.

_Receptet kommer från boken Soppor, bröd & röror._
