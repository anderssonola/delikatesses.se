---
title: "K:rlek vid första ögonkastet"
date: "2012-07-13"
categories: 
  - "ol"
---

Jag hittade kärlek på Gotland! Vi besökte den fantastiskt mysiga och genomtrevliga restaurangen [Amarillo](http://www.amarillovisby.se/se/mat-9664289). Och där stod den i kylen, K:rlek! Detta är ett samarbete mellan ölmakaren, danska Mikkeller och den svenska importören Brill & Co. K:rlek är ett öl som ständigt kommer att uppdateras genom nya utgåvor, som ska utkomma i takt med de traditionella modesäsongerna vår/sommar respektive höst/vinter. Varje säsong får ölet ett nytt recept och en ny formgivning. Ölet släpptes 2 april och finns på systemets beställningssortiment (89887) Premiärutgåvan av K:rlek är brygd med tre sorters kornmalt (Pale, Cara-hell och Pilsner), havreflingor, vetemalt och fem olika sorters humle (Columbus, Centennial, Nelson Sauvin, Citra och Simcoe). Allt för att ge en riktigt fruktig och frisk pale ale som fungerar hela sommarhalvåret. Denna Pale Ale passar med sina blommiga toner till grillat med sallad och mexikanskt (en riktig [chili](http://www.tasteline.com/recept/Chili_hogrev_kokt_i_mork_ol_och_choklad) eller vanlig fredagstacos) Gå ihop ett gäng och beställ en låda idag så ni inte väntar till hösten då det är dags för ännu mer k:rlek med nytt recept....

![20120713-112012.jpg](/static/img/20120713-112012.jpg) Den coola etiketten är unga konstnären Sara Nilssons verk
