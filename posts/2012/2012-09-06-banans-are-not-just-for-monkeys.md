---
title: "Bananas are not just for monkeys"
date: "2012-09-06"
categories: 
  - "baka"
  - "dessert"
  - "dryck"
  - "ol"
---

Nu ska ni få ett smått galet tips som garanterat höjer era ögonbryn. I somras var vi på Gotland och hamnade då på den mysigaste restaurangen i hela Visby, [Amarillo](http://www.amarillovisby.se/se "Amarillo"). Det var här vi fann [kärlek](http://import.local/2012/07/13/krlek-vid-forsta-ogonkastet/) Till dessert var vi ganska mätta men bestämde oss att dela på en banofee pie med en ( hör och häpna) Banana bread beer!! Så otroligt härligt och spännande. Ölen smakade mycket banan och blev ännu bättre med banofee pie till. Bjuder ni på denna dessert har ni samtalsämnet klart! Servera den i gamla syltburkar...

**Banofee pie** 4 personer

1 burk kondenserad mjölk 2 dl vispgrädde 2 bananer 4 digestivekex 2 pepparkakor 50 gram mjölkchoklad

Koka hela burken med kondenserade mjölken i en kastrull med vatten i ca 2 timmar. Se till att det finns vatten hela tiden. Låt burken svalna helt innan den öppnas Vispa grädden, inte för hårt. Krossa digestivekex och pepparkakorna. Skiva banan. Lägg kaksmulor i botten på burken (tallrik funkar med). Lägg i skivorna från en halv banan, ringla över rejält med kolasås, en stor klick grädde och avsluta det hela med hackad mjölkchoklad.

Servera med **Wells Banana bread beer**(nr 89241). En English strong ale ( överjäst) med fyllig doft av frukt och banan. Doften återkommer i smaken med sin fruktighet och skumbanan. En nötig bitterhet med mogen banan i eftersmaken. Testa den även till lite kryddstarkare mat tex tacos. Jag har ofta banan till min tacos, testa!!

A match made in heaven!!!

[![20120906-103604.jpg](/static/img/20120906-103604.jpg)](http://import.local/wp-content/uploads/2012/09/20120906-103604.jpg)
