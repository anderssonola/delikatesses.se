---
title: "Microfisk"
date: "2012-04-11"
categories: 
  - "allmant"
---

Jag har ätit väldigt lite micromat i mina dar om man bortser från denna lilla godingen. Ibland behöver det gå galet snabbt och vara enkelt att laga middag. Så varför inte göra det i micron. Fisken tar lika kort tid som riset att bli klar. Däremellan blandar du såsen och sätter  på broccolin, så när det plingar i micron andra gången är middagen klar.

![](/static/img/IMG_4124-1024x682.jpg "IMG_4124")

**Sherryspätta**

600 g spättafilér

salt och svartpeppar

2 dl creme fraiche

½ dl mjölk

1 msk chilisås

2 msk halvtorr sherry (kan bytas ut mot lika stor mängd torr äppelcider.)

salt och svartpeppar

2 huvud broccoli

 

Sätt på en vattenkokare. Salta och peppra fisken. Rulla ihop och lägg efter varandra i en form. Ställ in på högsta effekt i 6 minuter. Mät upp riset och koka efter anvisning på paketet.

Skär broccolin i buketter, glöm inte att man kan äta stammen med....Lägg i kokande vatten alt. i en ånginsats.

Blanda creme fraiche, mjölk, chilisås och sherry till en sås. Salta och peppra. _**Pling!**_ Häll över såsen på fisken och ställ in ytterligare 4 minuter. Häll av broccolin och skeda upp riset. **PLING!** 

Done!
