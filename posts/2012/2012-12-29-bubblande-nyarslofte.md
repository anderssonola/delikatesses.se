---
title: "Bubblande nyårslöfte"
date: "2012-12-29"
categories: 
  - "dryck"
tags: 
  - "bubbel"
  - "cap-classiq"
  - "cava"
  - "champagne"
  - "cremant"
  - "mousserande"
  - "prosecco"
  - "vin"
---

Ingen annan dag på året är så förknippad med champagne som nyår. Vilket är konstigt, varför dricker vi inte mer mousserande vin alla andra dagar?! Ja, mousserande vin kallas det eftersom allt gott som bubblar inte bara är champagne. Champagne är originalet från distriktet Champagne i Frankrike. Härifrån kommer många små ljuvlingar som visst är värda sitt pris. Dock görs det massor av sköna kusiner runt om i världen. Cava från Spanien, spumante från Italien, cap classiq från Sydafrika och inte minst crémant, champagnes lillebror som håller på att växa ifatt sin storebror (alla gjorda enligt champagnemetoden eller méthode champenoise). Eftersom monopolet i Sverige gör att ni just nu inte har någon tid kvar att roffa åt er nåt som bubblar med alkohol och att jag är så där ute i sista minuten med mina tips så tycker jag att vårt nyårslöfte i år är att vi inte bara dricker bubbel på nyår utan att vi lovar oss själva att dricka mer mousserande vin när tillfälle ges under hela året.

Det största generalfelet många gör är att spara sina bubblor till tolvslaget, det dricks kallt när det är ännu kallare ute och att man druckit en hel del annat under kvällen så smaklökarna är inte direkt på topp. Nej, börja hellre kvällen med ett gott bubbel antingen som fördrink eller till förrätten eller båda delar. Mousserande vin är ypperligt till skaldjur som är en vanlig förrätt. Äter man serano eller parmaskinka så är även detta en ljuvlig kombination med bubblorna. På tolvslaget rekomenderar jag nåt varmt som man kan värma sig med den stund man står ute.

Sen var det ju det här med priset. Champagne i alla ära, det är gudagott, men kostar därefter. Dock börjar det dyka upp billigare champagne på bolaget som är ett litet rop från producenterna i Champagne eftersom allt fler väljer kusinerna eller lillebrorsan. Om man bara vågar så finns det en mängd mousserande viner på beställningssortimentet som är värd sin vikt i guld.

[Boschendal](https://www.systembolaget.se/Sok-dryck/Dryck/?searchquery=boschendal&artikelId=634423&varuNr=7889&referringUrl=%2fTemplates%2fPublic%2fPages%2fGlobalSearchPage.aspx%3fsearchquery%3dboschendal%26id%3d1594%26epslanguage%3dsv)\- finns på flera systembolag numera. Härlig mousse med superfina äppeltoner, kex och härliga citrustoner.

[Castillo Perelada](https://www.systembolaget.se/Sok-dryck/Dryck/?searchquery=prelada&artikelId=488660&varuNr=77219&referringUrl=%2fTemplates%2fPublic%2fPages%2fGlobalSearchPage.aspx%3fsearchquery%3dprelada%26id%3d1594%26epslanguage%3dsv "Castillo Perelada") - Håller tummarna för att denna finfina cava ska ingå i det ordinarie sortimentet. Ett allround mousserande som passar såväl till skaldjuren som till sältan i en härlig skinka. Beställa hem en hel låda!

[La Robinia](https://www.systembolaget.se/Sok-dryck/Dryck/?searchquery=la+robinia&artikelId=23302&varuNr=7486&referringUrl=%2fTemplates%2fPublic%2fPages%2fGlobalSearchPage.aspx%3fsearchquery%3dla%2brobinia%26id%3d1594%26epslanguage%3dsv) - Ett supervin som finns i det ordinarie sortimentet. Bra att alltid ha hemma när man får oväntat besök.

[Louis Bouillot Crémant de Bourgogne](https://www.systembolaget.se/Sok-dryck/Dryck/?searchquery=cremant&sortfield=Default&sortdirection=Ascending&hitsoffset=0&page=1&searchview=All&groupfiltersheader=Default&artikelId=224969&varuNr=82363&filters=searchquery%2c&referringUrl=%2fSok-dryck%2f%3fsearchquery%3dcremant%26sortfield%3dDefault%26sortdirection%3dAscending%26hitsoffset%3d0%26page%3d1%26searchview%3dAll%26groupfiltersheader%3dDefault%26filters%3dsearchquery%252c "Louis Bouillot")\- en förfinad crémant gjord på 100% chardonnay (blanc de blanc).

Köp hem dom allihopa! och skulle man nu vilja köpa en riktig champagne så är min favorit [Pol Roger](https://www.systembolaget.se/Sok-dryck/Dryck/?searchquery=pol+roger&sortfield=Default&sortdirection=Ascending&hitsoffset=0&page=1&searchview=All&groupfiltersheader=Default&artikelId=3986&varuNr=7549&filters=searchquery%2c&referringUrl=%2fSok-dryck%2f%3fsearchquery%3dpol%2broger%26sortfield%3dDefault%26sortdirection%3dAscending%26hitsoffset%3d0%26page%3d1%26searchview%3dAll%26groupfiltersheader%3dDefault%26filters%3dsearchquery%252c "Pol Roger"), men huschampagnen är [Piper-Heidsieck](https://www.systembolaget.se/Sok-dryck/Dryck/?searchquery=piper+heidseck&artikelId=166635&varuNr=7332&referringUrl=%2fTemplates%2fPublic%2fPages%2fGlobalSearchPage.aspx%3fsearchquery%3dpiper%2bheidseck%26id%3d1594%26epslanguage%3dsv "piper") som är några tior billigare.

![20121230-220227.jpg](/static/img/20121230-220227.jpg) Nåt att knapra på hör ju liksom till så här kommer en favorit i repris.

**Jordärtskockschips** 2 st jordärtskockor med skalet kvar Olja att fritera i Salt Termometer Mandolin eller en riktigt vass kniv

Häll oljan i en gryta och sätt på värmen. Tänk på säkerheten, lock att släcka med. Skär skockorna i mindre än 2 mm tunna skivor. Lägg i kallt vatten. När du är klar lägg ut hushållspapper och lägg upp varje skiva och torka av med ytterligare en bit papper. Fritera när oljan blivit 160 grader, det får inte bli så mycket varmare. Fritera tills de är gyllenbruna, ta upp med hålslev på hushållspapper och salta. Sen är det bara att korka upp! _Receptet kommer från matrepubliken_

**Gott nytt år allihopa och glöm nu inte vad vi lovat varandra, MER BUBBEL 2013!!!**
