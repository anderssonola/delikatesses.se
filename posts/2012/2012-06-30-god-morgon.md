---
title: "God morgon!"
date: "2012-06-30"
categories: 
  - "allmant"
---

Goda långa frukostar hör semestern till. Det ska vara ägg, surdegsbröd, juice, gott pålägg och en tallrik yoghurt med säsongens bär eller frukt toppad med en underbart god müsli. Varför köper man färdig, ofta väldigt dyr müsli när det är så enkelt att göra själv?! Man kan själv mixa med det man har hemma i skafferiet. Blanda olika frö, gryn, nötter, kokos och torkad frukt. Den torkade frukten hälls dock i efter själva rostningen i ugnen. Plocka blåbär under sommaren och torka så har du en finfin blåbärsmüsli en bit in på hösten. Nedan följer vår variant med smak av kanel. Man kan utesluta kanel och göra en mer naturell variant. Detta är en ypperlig gå-bort-present, ska man dessutom sova över så kanske man får god müsli till frukost.....

[![](/static/img/IMG_5028-1024x682.jpg "IMG_5028")](http://import.local/wp-content/uploads/2012/07/IMG_5028.jpg)

2 dl havregryn 2 dl rågflingor 1 dl kruskakli Nästan 2 dl pumpakärnor 1 dl solroskärnor 1 dl linfrö 1,5 dl naturella cashewnötter 1 dl naturella pistagenötter 1 dl russin eller annan torkad frukt( tillsätts efter rostningen)

2 dl vatten 1/2 dl sirap 3 msk honung 1 tsk kanel

Blanda de torra ingredienserna, blanda sen de blöta ingredienserna + kanel och ställ på spisen och låt precis blir varmt. Det ska inte koka. Häll vätskan över den torra müslin. Rör om så allt blandas väl. Dela upp blandning på två plåtar med bakplåtspapper. Ställ in på 150 grader varmluft i ca 30 min, rör om ett par gånger. Ta ut när müslin är torr igen. Låt svalna och häll sedan upp i burk.

När sötsuget blir för stort nallar jag några nötter från müsliburken.......fantastiskt goda!

[![](/static/img/IMG_5020-1024x682.jpg "IMG_5020")](http://import.local/wp-content/uploads/2012/07/IMG_5020.jpg)
