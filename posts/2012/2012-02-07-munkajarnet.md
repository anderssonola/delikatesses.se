---
title: "Munkajärnet"
author: therese.persson82@gmail.com
date: "2012-02-07"
categories: 
  - "allmant"
  - "baka"
  - "dessert"
---

Dessa munkar har jag ätit hos mormor Ellen, farmor Birgit och pappa P, med andra ord har dessa ätits i minst 3 generationer. Från början gjordes munkarna med jäst men för att slippa jästid och kunna göra dom när andan faller på är receptet omgjort med bakpulver.... Det som är ett måste är ju ett **M u n k j ä r n**. Munkjärn finns nytillverkade för ett par hundralappar men jag har även sett på loppisar och secondhand att de säljs för en ynka tjogolapp....väljer man det billigare alternativet så är det bara att bränna av järnet i ugnen på 225 grader och olja in det på nytt!

**Farmors munkar**

1 ägg 1 dl strösocker 2 dl mjölk 4 dl vetemjöl 2 tsk bakpulver 25 gr smält smör+ smör till stekning Några droppar citronsaft

1 svenskt äpple i små klyftor

Socker & kanel

Vispa ägg och socker pösigt. Tillsätt vetemjöl och bakpulver. Avsluta med det smälta smöret och lite citron. Smält en klick smör i varje hål i munkajärnet. Klicka i ca 1 msk smet i varje fördjupning och tryck i en klyfta äpple. Låt den få färg innan du vänder den med en gaffel. Lägg de färdiga munkarna i socker och kanelblandningen.

_Ett alternativ till äppelklyfta är äppelmos eller vaniljkräm, som kan smaksättas med rom eller punch,som spritsas in i munkarna när de är klara_!

![20120207-210337.jpg](/static/img/20120207-210337.jpg)
